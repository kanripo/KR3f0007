# -*- mode: mandoku-view -*-
#+TITLE: 聖壽萬年曆
#+DATE: 2019-03-29 21:08:13.733565
#+PROPERTY: ID KR3f0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3f0007_WYG_000-1a>¶
　　欽定四庫全書　　　　　子部六¶
¶
　　聖壽萬年厯　　　　　　天文算法類一(推步之屬)¶
¶
　　提要¶
¶
　　(臣)等謹案聖夀萬年厯五巻附律厯融通四¶
巻明朱載堉撰載堉有樂書已著錄明史厯¶
志曰明之大統厯實即元之授時承用二百¶
七十餘年未嘗改憲成化以後交食往往不¶
騐議改厯者紛紛如俞正已冷守中不知妄¶
<pb:KR3f0007_WYG_000-1b>¶
作者無論已而華湘周濂李之藻邢雲路之¶
倫頗有所見鄭世子載堉撰律厯融通進聖¶
夀萬年厯其説本之南京都御史何瑭深得¶
授時之意而能匡所不逮臺官泥於舊聞當¶
事憚於改作並格不行云云即指此二書也¶
其書進於萬厯二十三年疏稱授時大統二¶
厯考古則氣差三日推今即時差九刻蓋授¶
時減分太峻失之先天大統不減失之後天¶
<pb:KR3f0007_WYG_000-2a>¶
因和㑹兩家酌取中數立為新率編撰成書¶
其步發斂步朔閏步晷漏步交道步五緯諸¶
法及嵗餘日躔漏刻日食月食五緯諸議史¶
皆詳採之蓋於所言頗有取也今觀其書雖¶
自行所見斷斷而爭不免有主持太過之處¶
其測騐亦未必過郭守敬等之精然史載崇¶
禎二年以日食不驗切責監官五官正戈豐¶
年言郭守敬以至元十八年造厯越十八年¶
<pb:KR3f0007_WYG_000-2b>¶
為大徳三年已當食不食六年六月又食而¶
失推是時守敬方知院事亦付之無可奈何¶
况斤斤守法者哉今若循舊向後不能無差¶
則當時司厯之人已自有公論無怪載堉等¶
之攻擊不已也况其書引據詳明博通今古¶
原原本本實有足資考證者又不得以後來¶
實測之宻遂一切廢置矣載堉數學史稱本¶
之何瑭瑭其舅氏也而載堉進疏乃稱本之¶
<pb:KR3f0007_WYG_000-3a>¶
許衡蓋恐瑭在同時不為徴信故託衡以重¶
其書耳乾隆四十六年六月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
¶
<pb:KR3f0007_WYG_000-3b>¶
¶
¶
¶
¶
¶
¶
¶
¶
¶
