# -*- mode: mandoku-view -*-
#+TITLE: 聖壽萬年曆
#+DATE: 2019-03-29 21:08:13.861299
#+PROPERTY: ID KR3f0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR3f0007_WYG_001-1a>¶
　　欽定四庫全書¶
¶
　　聖夀萬年厯巻首¶
¶
　　明　朱載堉　撰¶
¶
　　鄭世子臣載堉謹奏為恭進厯書上祝萬夀敬陳愚見¶
以仰禆盛典萬一事先臣南京都察院右都御史何瑭¶
乃臣外舅江西撫州府通判何諮之祖也臣父恭王壯¶
年蓋甞師友於瑭臣雖未獲面覿而亦幸私淑焉瑭與¶
元儒許衡同里慕其象數之學衡所撰授時厯備載元¶
<pb:KR3f0007_WYG_001-1b>¶
史瑭亦甞著隂陽律呂之說名曰管見臣性愚鈍嗜好¶
頗同忝居桑梓復與𤓰葛静居多暇讀其書而恱之探索¶
既乆偶有所得是故不揣狂謬敢以一得之愚敬為皇¶
上陳之庶或芻蕘之見葵藿之忱亦得少禆盛典於萬¶
一也伏望天恩曲垂鑑宥俯賜容納臣下情不勝感戴¶
不勝幸甚臣聞在昔聖人法天垂象擬宸極而運璿璣¶
揆乾元而敘景曜分辰野辨躔厯敬農時興物利皆以¶
繫順五行紀綱萬物以前民用而詔方來者也是故伏¶
<pb:KR3f0007_WYG_001-2a>¶
羲仰觀俯察因厯作易分二以象兩儀掛一以象三統¶
揲四以象時歸竒以象閏合乾坤之䇿三百六十當期¶
之日凡此之類取法於厯者不一而足然則易以厯為¶
本厯在易之先其來尚矣逮乎炎帝分八節以始農功¶
軒轅紀三光而闡書契迎日推䇿旁羅日月星辰乃命¶
容成綜六術考氣象建五行察發斂起消息正閏餘述¶
而著焉謂之調厯洎于少昊則鳯鳥司厯顓頊則南正¶
司天帝嚳序三辰厯日月而迎送之由是堯欽厯象敬¶
<pb:KR3f0007_WYG_001-2b>¶
授人時鳥火虚昴以殷四仲舜在璣衡以齊七政協時¶
月正日同律度量衡禹行夏正為百王不易之法湯武¶
革命改統易朔治厯明時箕子陳洪範協用五紀嵗月¶
日時無易百榖用成乂用明俊民用章家用平康自古¶
聖帝明王莫不皆以此事為盛舉至若仲尼丘明雖在¶
匹夫下位每於朔閏發文矯正得失宣明厯數不自以¶
為僭者葢謂既知斯理豈可不言以愚當世是不仁也¶
以㒺其上是不忠也安避僭越之嫌而黙然以自欺哉¶
<pb:KR3f0007_WYG_001-3a>¶
故左傳仲尼曰丘聞之火伏而後蟄者畢今火猶西流¶
司厯過也孟軻氏曰天之髙也星辰之逺也茍求其故¶
千嵗之日至可坐而致也夫術士知數而未達其理故¶
失之淺先儒明理而復善其數故得之深數在六藝之¶
中乃學者常事耳仲尼之徒通六藝者七十餘人未甞¶
不以數學為儒者事數非律所禁也天運無端惟數可¶
以測其機天道至𤣥因數可以見其妙理由數顯數自¶
理出理數可相倚而不可相違古之道也古者天子有¶
<pb:KR3f0007_WYG_001-3b>¶
日官諸侯有日御以和萬國以協三辰至於寒暑晦明¶
之徵隂陽生殺之數啟閉升降之紀消息盈虚之節皆¶
應躔次以合天道故能該浹生靈調和元氣以扶治化¶
之本四方之政由斯而行凡為國家者履端立極必體¶
其元布政考績必因其嵗禮動樂舉必正其朔三農百¶
工必依其時五刑九伐必順其氣庶務百為必從其期¶
故五紀有常度庶徵有常應正朔行之於天下巍巍乎¶
君道之最尊此天地之大紀帝王之重事是以聖人寳¶
<pb:KR3f0007_WYG_001-4a>¶
之故虞書曰天之厯數在爾躬此之謂也是故厯者有¶
常之數也不可一日而差差之毫釐則亂天人之序乖¶
百事之時誠有國家者之所重而宋歐陽修曰後世厯¶
學一出於隂陽之家其事則重其學則末孔子之徒亦¶
未甞道夫修為此說者蓋抑傷之云耳臣又考諸大戴¶
禮曰聖人慎守日月之數以察星辰之行次序四時之¶
順逆謂之厯截十二管以定八音之上下清濁謂之律¶
律居隂而治陽厯居陽而治隂律厯迭相治也其間不¶
<pb:KR3f0007_WYG_001-4b>¶
容髮故先儒謂黄帝造律一事與伏羲畫卦大禹敘疇¶
孔子作春秋同功蓋伏羲取諸河之龍圖大禹取諸雒¶
之龜書黄帝取諸解谷鳴鳯孔子取諸西狩獲麟夫聖¶
人為萬物之靈而猶取諸四靈之物者蓋亦神道設教¶
之意也今八卦載於易九疇載於書與春秋竝傳惟樂¶
律則不傳豈非缺典歟况王者制度軌則壹稟於律律¶
為萬事根本定四時興六樂悉由是出學者詎可廢而¶
不講哉臣惟帝王之治天下以律厯為先儒者之通天¶
<pb:KR3f0007_WYG_001-5a>¶
人至律厯而止厯以數始數自律生律厯既正寒暑以¶
節嵗功以成民事以序庶績以凝萬事根本由兹立焉¶
古人自入小學知樂知數已曉其槩後世老師宿儒猶¶
或弗習律厯而律厯之家未必知道各師其師岐而二¶
之雖有巧思豈能究造化之統㑹以識天人之藴奥哉¶
三代而下治效之不古若亦此之由而世豈察及此是¶
亦儒家所當討論之大者諉曰星翁樂師之責可乎然¶
而或者疑焉以為樂律之學原無所禁固在當學若乃¶
<pb:KR3f0007_WYG_001-5b>¶
天文之學律法禁之不宜編著成書以冒私習之禁意¶
欲廢棄往古遺文使之絶傳而後已豈不殊為可惜乎¶
兹又不可不辯蓋聞天文之家其學有二曰推步者推¶
其一定之氣朔乃理之常者也曰占驗者占其未來之¶
休咎乃天之變者也天之變者不許術士妄談禍福惑¶
世誣民律法之所禁者此耳而怪力亂神亦儒者之所¶
恥言也若夫氣朔節候之早晏則國家頒厯於四海日¶
月交食之秒刻則所司移文於天下此古聖人欽厯象¶
<pb:KR3f0007_WYG_001-6a>¶
授民時之意固皆理之常者何曽不欲人知而律法所¶
禁豈在是乎昔漢武帝詔公孫卿壺遂司馬遷射姓等¶
造太初厯此數人皆國之太史也然姓等奏不能為筭¶
願募民間治厯者更造密度迺選鄧平唐都落下閎等¶
二十餘人分部運筭依律起厯而厯始成若唐之戊寅¶
大衍諸厯則又出於釋老之徒所造其藝比諸太史所¶
習者益精焉宋紹興五年厯官言日食九分半虧在辰¶
正常州布衣陳得一言當食八分半虧在巳初其言卒¶
<pb:KR3f0007_WYG_001-6b>¶
驗遂詔得一與道士裴伯夀等更造新厯賜名統元厯¶
宋自太宗以來往往徵民間知厯者與之議厯故孝宗¶
曰朝士鮮知星厯者不必專領迺詔有通天文厯筭者¶
所在州軍以聞以此觀之可見厯數之學累代所不禁¶
也設使當時民間果不敢私習則其學絶傳乆矣安得¶
今日復有厯法乎臣父及臣篤好數學弱冠之時讀性¶
理大全見宋儒邵雍皇極經世書朱熹易學啟蒙蔡元¶
定父子律呂新書洪範皇極内篇等而恱之口不絶誦¶
<pb:KR3f0007_WYG_001-7a>¶
手不停披硏窮既乆數學之㫖頗得其要壯年以來復¶
觀歴代諸史志中所謂厯者五十餘家考其異同辨其¶
疎密志之所好樂而忘倦但以未覩皇朝大統厯於是¶
猶未慊耳後讀丘祭酒所撰大學衍義補内載大統厯¶
氣閏轉交四准分秒心竊喜曰大統厯經全文未見而¶
其大畧已得之矣然大統與授時二厯相較考古則氣¶
差三日推今則時差九刻臣於此而疑焉以為二者必¶
有一是茍非測景驗氣孰真孰誤何由得知而洪儀鉅¶
<pb:KR3f0007_WYG_001-7b>¶
表非外郡所有且冬夏二至大餘未差差在數刻之間¶
而以口舌爭之實難憑信惟萬厯辛巳嵗十一月冬至¶
大統在丁丑日而授時在丙子乙酉嵗冬至大統在戊¶
戌授時在丁酉丙申嵗夏至大統在癸巳授時在壬辰¶
庚子嵗夏至大統在甲寅授時在癸丑甲辰嵗夏至大¶
統在乙亥授時在甲戌庚戌嵗冬至大統在己酉授時¶
在戊申甲寅嵗冬至大統在庚午授時在己巳戊午嵗¶
冬至大統在辛夘授時在庚寅乙丑嵗夏至大統在乙¶
<pb:KR3f0007_WYG_001-8a>¶
丑授時在甲子己巳嵗夏至大統在丙戌授時在乙酉¶
癸酉嵗夏至大統在丁未授時在丙午丁丑嵗夏至大¶
統在戊辰授時在丁夘癸未嵗冬至大統在壬寅授時¶
在辛丑丁亥嵗冬至大統在癸亥授時在壬戌辛夘嵗¶
冬至大統在甲申授時在癸未戊戌嵗夏至大統在戊¶
午授時在丁巳壬寅嵗夏至大統在己夘授時在戊寅¶
丙午嵗夏至大統在庚子授時在己亥庚戌嵗夏至大¶
統在辛酉授時在庚申此皆相差一日而晷景最易辨¶
<pb:KR3f0007_WYG_001-8b>¶
假若授時厯差固不必較萬一大統厯差則干係甚重¶
也相差九刻雖不為多若在旦暮之間所差不過一辰¶
若處夜半之際所差便隔一日夫節氣差天一日則置¶
閏差天一月閏差一月則時差一季時差一季則嵗差¶
一年其所差者豈小小而已哉自萬厯九年已來七八¶
十年之間所差如此過此已後其差可知夫冬夏二至¶
乃厯法之綱領時刻微差已失其真况差一日乎若恒¶
氣既乖則置閏失當盈虚沒滅建除滿平之類吉凶宜¶
<pb:KR3f0007_WYG_001-9a>¶
忌一切皆錯不可謂全厯矣此非厯官之失正由厯經¶
當改而未改也蓋厯者嵗之積也嵗者月之積也月者¶
日之積也日者時之積也時者刻之積也刻者分之積¶
也分者秒之積也凡有形之物銖銖稱之至石必差寸¶
寸量之至引必錯况無形之數乎夫乾樞斡運無停七¶
政轉動不齊而拘之以一定之法猶膠柱而調瑟是以¶
既乆則不能不差既差則不可不改蓋變法以從天隨¶
時而推數故法有疎密數有繁簡雖條例稍殊而綱目¶
<pb:KR3f0007_WYG_001-9b>¶
一也臣又推得萬厯一百年嵗次壬子十一月冬至大¶
統在甲戌日丑正三刻授時在甲戌日子正初刻相差¶
十餘刻萬厯一千年嵗次壬子十一月冬至大統在壬¶
子日辰正三刻授時在庚戌日戌初二刻相差兩日萬¶
厯一萬年嵗次壬子十一月冬至大統在授時之明年¶
三月甲戌日戌正三刻授時在大統之去年八月己丑¶
日亥初一刻相差一百餘日當此之時大統之冬至近¶
授時之清明授時之冬至近大統之白露不獨相差一¶
<pb:KR3f0007_WYG_001-10a>¶
季又且相隔一年所差非不多也夫厯法茍得其理則¶
千嵗之日至猶今日耳千載之後有差安知今日未必¶
無差假若差在授時則無足論萬一大統少差又豈可¶
坐視其弊而不論哉或疑以為授時減分大峻失之先¶
天大統不減失之後天或曰授時近密大統為疎或曰¶
授時未必全是二厯强弱之間宜有所折衷焉然士大¶
夫明厯理者必有辨其是非者矣非筭術家所能知也¶
夫厯數者總約於方冊而中乎億萬里之遼漠推測於¶
<pb:KR3f0007_WYG_001-10b>¶
一時而凖乎千百世之前後審擬於近小之事物而深¶
通乎幽𤣥至大之理茍非鴻儒窮天人之藴而得於神¶
㑹精融之間者其孰能與於此哉臣忝末學雖好筭術¶
而實未臻其奥方之許衡王恂郭守敬輩相去逺矣然¶
四海之廣兆民之衆若衡輩者未甞無也皇上好此事¶
則此輩出不好此事則此輩無由以自顯昔齊桓公時¶
東野人有以九九見者桓公曰九九小數安用對曰不¶
逆其小所以致大以今日言之愚臣之謂也皇上赦臣¶
<pb:KR3f0007_WYG_001-11a>¶
狂妄之罪而容之則衡恂守敬輩必相繼而至矣臣謹¶
按别錄云洪武間監正元統造大統厯以洪武甲子嵗¶
為厯元上考下推無消長之法時監副李徳芳上疏駁¶
之謂統甲子元厯不與經史相合宜用許衡辛巳元厯¶
及消長之法方合天道上曰二統皆難憑只驗七政交¶
㑹行度無差者為是由是本監造厯用甲子元厯推筭¶
夫大統厯驗今交食雖密但考古之法未備徳芳言之¶
當矣臣甞有志仰體太祖所謂二統難憑之意是故和¶
<pb:KR3f0007_WYG_001-11b>¶
㑹二家酌取中數立為新率編撰成書以伸野人芹暴¶
之獻以擬華封富夀之祝志雖如是而未敢勇為者緣¶
大統厯亦係制典舊章非臣下所敢擅議然葵藿之忱¶
惓惓不已乃心與口相咨諏曰律厯乃吾儒事非讖緯¶
曲學比先儒往往從事於斯考諸前代有奉公修治者¶
若司馬遷之太初厯許衡之授時厯是也有私撰進獻¶
者若劉焯之皇極厯耶律楚材之庚午元厯是也公私¶
雖異效忠則一我太祖髙皇帝革命之時元厯未乆氣¶
<pb:KR3f0007_WYG_001-12a>¶
朔未差故仍舊貫不必改作但討論潤色而已今則積¶
年既乆氣朔漸差似應修治後漢志所謂三百年斗厯¶
改憲者宜在此時仰惟祖宗列聖御極以來未甞以厯¶
而為年號至我皇上始以萬厯為元而九年辛巳嵗距¶
至元辛巳正三百年適當斗厯改憲之期又協乾元用¶
九之義而厯元應在是矣夫孝者善繼人之志善述人¶
之事我太祖甞有意考七政之運行定二統之是否而¶
未遂也繼述之盛舉寧不有待於今日乎前代人君或¶
<pb:KR3f0007_WYG_001-12b>¶
有新厯告成則改年號以厯為名以慶之以為福夀之¶
徵然此不過後天而奉天時者也聖上預以萬厯為元¶
此乃先天而天弗違固宜有厯以應之為聖夀萬萬嵗¶
之嘉徵臣俟之乆而未見焉此愚臣日夜之所惓惓也¶
於是採衆說之所長輯為一書名曰律厯融通其學大¶
㫖出於許衡而與衡厯不同後漢志曰隂陽和則景至¶
律氣應則灰除是故天子常以日冬夏至御前殿合八¶
能之士陳八音聽樂均度晷景候鍾律權土灰放隂陽¶
<pb:KR3f0007_WYG_001-13a>¶
冬至陽氣應則樂均清景長極黄鍾通土灰輕而衡仰¶
夏至隂氣應則樂均濁景短極蕤賔通土灰重而衡低¶
進退於先後五日之中八能各以候狀聞太史封上效¶
則和否則占晉志曰日冬至音比林鍾浸以濁日夏至¶
音比黄鍾浸以清十二律應二十四時之變其為音也¶
一律而生五音十二律而為六十音因而六之六六三¶
十六故三百六十音以當一嵗之日故律厯之數天地¶
之道也夫黄鍾乃律厯之本原而舊厯罕言之新法則¶
<pb:KR3f0007_WYG_001-13b>¶
以步律呂爻象為首此與舊厯不同一也堯時冬至日¶
躔所在宿次劉宋何承天以嵗差及中星考之謂在須¶
女十度左右唐一行大衍厯議曰劉炫推堯時日在虛¶
女間則夏至心已過中虞&KR1184;推堯時日在斗牛間則冬¶
至昴尚未中蓋堯時日在女虛間則春分昏張一度中¶
秋分虚九度中冬至胃二度中昴距星直午正之東十¶
二度夏至尾十一度中心後星直午正之西十二度四¶
序進退不逾午正間軌漏使然也元人厯議亦云堯時¶
<pb:KR3f0007_WYG_001-14a>¶
冬至日在女虚之交而授時厯考之乃在牛宿二度是¶
與虞&KR1184;同大統厯考之乃在危宿一度是與劉炫同相¶
差二十六度皆不與堯典合新法上考堯元年甲辰嵗¶
夏至午中日在栁宿十二度左右冬至午中日在女宿¶
十度左右心昴昏中各去午正不逾半次與承天一行¶
二家之說合而與舊厯不同二也春秋左傳昭公二十¶
年己丑日南至授時厯推之得戊子先左傳一日大統¶
厯推之得壬辰後左傳三日新法推之與左傳合此與¶
<pb:KR3f0007_WYG_001-14b>¶
舊厯不同三也授時厯以至元十八年為元大統厯以¶
洪武十七年為元新法則以萬厯九年為元其餘各條¶
不同者多詳見厯議新法比諸授時庶幾青生於藍而¶
青於藍冰生於水而寒於水但臣未見大統厯經而與¶
之較疎密耳然天道𤣥逺非愚臣所盡知况又未覩厯¶
經不識儀表粗曉筭術㒺諳星象惟據史冊成說實乏¶
師傅口授是以新法或有差誤宜令通此事者以訂正¶
之庶或少禆盛典於萬一也乞將臣疏并所獻厯書勑¶
<pb:KR3f0007_WYG_001-15a>¶
下該部㑹集大臣名儒從長計議其大統厯所未差者¶
切不可便改儻有小差即便更正以成一代之制宜新¶
其名恭擬之曰聖夀萬年厯用符改憲之文以協天人¶
之應此乃福慶嘉瑞之至大者尤不可忽也愚臣出位¶
妄言極知僭越無所逃罪然而芹暴之誠犬馬之効自¶
不容已是故冒瀆天威伏乞聖明原情矜宥臣下情無任¶
戰慄待罪恐懼之至為此具本將臣昔年所撰律厯融¶
通肆卷音義壹卷并臣近年新撰聖夀萬年厯貳巻萬¶
<pb:KR3f0007_WYG_001-15b>¶
年厯備考叄卷共為拾冊裝潢成帙暨表文壹通專差¶
右長史闗志拯隨本齎捧上進謹具奏聞伏候勑㫖萬¶
厯二十三年六月十九日鄭世子臣載堉¶
¶
　　(案此疏内自黄鍾通以下原本訛脱計六十字今用史志考補)¶
¶
　　鄭世子臣載堉謹以臣昔年所撰律厯融通四卷附音¶
義一巻並臣近年新撰聖夀萬年厯二卷萬年厯備考¶
三卷共為十冊裝潢成帙奉表進呈者伏以正日協時¶
聖帝重法天之治和聲同律明君隆經世之規職掌雖¶
<pb:KR3f0007_WYG_001-16a>¶
在於臣工指畫實出於廊廟萬邦作式四海承休臣載¶
堉誠惶誠恐稽首頓首竊惟甲厯作於太昊肇開物成¶
務之原鍾律造於軒轅闡不息合同之化曰嘉量曰平¶
衡曰審度非律不精曰履端曰舉正曰歸餘非厯不備¶
八節之序既順而後得裁成輔相之宜八風之氣已宣¶
斯可臻位育中和之效蓋律呂為萬事之根本而厯數¶
乃五紀之綱維雖辨異以立名然交資以為用迭相居¶
而迭相理助顯仁藏用之功互相配而互相成贊富有¶
<pb:KR3f0007_WYG_001-16b>¶
日新之業泥諸形器若不過象數之粗究夫淵微實可¶
貫天人之奥逮唐虞世逺而推步之法始乖洎文武政¶
衰而制作之意斯泯賢智者忽之以為易庸愚者畏之¶
以為難調六律而協五音等為末務序三辰而齊七政¶
竝飾虛文分律厯為兩途岐理數於二致惟新書起於¶
元定得古人已試之規蓋時厯本於許衡誠太史不易¶
之凖臣雖末學志切先猷俯拾糟粕之遺仰探精神之¶
藴總旋宫六十調著意推求輯名厯五十家傾心考證¶
<pb:KR3f0007_WYG_001-17a>¶
時刻分秒期脗合於璣衡羃積徑圍務融通於權量雖¶
昭代之洪儀鉅表尚未獲覩其全而大統之氣盈朔虛¶
亦已與聞其畧取二統而較減分之法不無異同即二¶
至而求節氣之差遂有先後據今日而論秪爽一辰歴¶
萬年而推殆差一季迭相窮究互有精粗假如密係授¶
時誠宜擇善儻若疎由大統理合從長須察根源方顯¶
得失茍非測景以驗厯憑何置閏以定時厯豈無因時¶
應有待兹蓋伏遇皇帝陛下天縱聰明日新問學朝乾¶
<pb:KR3f0007_WYG_001-17b>¶
夕惕敬天法祖勤民旰食宵衣議禮考文制度身聲同¶
於夏禹何勞秬黍之求厯數在於唐堯豈待羲和之測¶
第以厯雖名為大統法實本諸授時惟我萬厯九年距¶
彼至元十世誠乾象文明之㑹正斗厯改憲之期也愚¶
臣沗列天潢乆陶聖化愧乏㳙塵之報用攄芹暴之忱¶
逺宗丘濬之貽編近竊何瑭之管見撰為新率擬以嘉¶
名謬成一書恭祝萬夀匍匐而學邯鄲之步捧心而效¶
西施之顰井鼃奚敢以談天韈線何堪以補衮知無裨¶
<pb:KR3f0007_WYG_001-18a>¶
於調燮聊以效其忠勤伏願行夏之時則韶之舞乘六¶
龍以御極正朔昭布於華夷合萬象以同春太和洋溢¶
於宇宙九功惟敘九敘惟歌日之升月之恒綿鳯厯於¶
有永金之聲玊之振熈鴻號於無疆臣干冒天威無任¶
激切屏營之至謹奉表上進以聞萬厯二十三年六月¶
十九日鄭世子臣載堉謹上表¶
¶
¶
<pb:KR3f0007_WYG_001-18b>¶
¶
¶
¶
¶
¶
¶
¶
¶
　　聖夀萬年厯卷首¶
¶
