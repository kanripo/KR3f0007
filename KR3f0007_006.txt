# -*- mode: mandoku-view -*-
#+TITLE: 聖壽萬年曆
#+DATE: 2019-03-29 21:08:13.903171
#+PROPERTY: ID KR3f0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 6
<pb:KR3f0007_WYG_006-1a>¶
　　欽定四庫全書¶
¶
　　聖夀萬年厯卷五¶
¶
　　明　朱載堉　撰¶
¶
　　古今交食考¶
¶
　　前代課厯故事取各家所造之厯各使推而上之於千¶
百世之上以求交食與夫嵗月日星辰之著見於經史¶
者為合與否然後推而下之以定當來之氣朔則知與¶
往古相合者為密不合者為疎甚易辨也萬厯九年辛¶
<pb:KR3f0007_WYG_006-1b>¶
巳嵗距漢武帝元光元年丁未嵗一千七百一十四年¶
距陳宣帝太建八年丙申嵗一千有五年二者之間史¶
志原載日月食分加時起復方位各取數事而以元儒¶
舊法并今新法考之自唐已下不必考者未及千年故¶
略之也仍取萬厯甲午已後日月交食亦各數事較其¶
異同筆於此巻往則稽於史來則驗於天而新舊二家¶
疎密可見矣¶
¶
　　漢武帝元光元年七月癸未先晦一日日有食之在翼¶
<pb:KR3f0007_WYG_006-2a>¶
八度劉向云日中時食從東北過半晡時復(見前漢書¶
五行志)¶
¶
　　謹按日食必起自西理無從東起者疑有脱文故¶
也當作從西北向東北食過半過半謂六七分已¶
上是嵗有閏而漢厯失閏故以為七月晦晦閏之¶
失辨見别卷兹不復贅¶
¶
　　依新法筭¶
¶
　　距嘉靖甲寅嵗一千六百八十七年¶
¶
<pb:KR3f0007_WYG_006-2b>¶
　　距萬厯辛巳嵗一千七百一十四年¶
¶
　　日食九分四十九秒¶
¶
　　初虧　　午正一刻　　西北¶
¶
　　食甚　　未初三刻　　正北¶
¶
　　復圓　　申初初刻　　東北¶
¶
　　食甚日躔黄道翼八度五十一分赤道翼八度三¶
十九分¶
¶
　　依舊法筭¶
¶
<pb:KR3f0007_WYG_006-3a>¶
　　距至元辛巳嵗一千四百一十四年¶
¶
　　日食九分六十三秒¶
¶
　　初虧　　午正三刻　　正西¶
¶
　　食甚　　未正初刻¶
¶
　　復圓　　申初二刻　　正東¶
¶
　　食甚日纏黄道翼六度五十二分赤道翼六度四¶
十一分¶
¶
　　漢武帝征和四年八月辛酉晦日有食之不盡如鉤在¶
<pb:KR3f0007_WYG_006-3b>¶
亢二度晡時食從西北日下晡時復(同上)¶
¶
　　依新法筭¶
¶
　　距嘉靖甲寅嵗一千六百四十二年¶
¶
　　距萬厯辛巳嵗一千六百六十九年¶
¶
　　日食九分八十五秒¶
¶
　　初虧　　未初二刻　　西北¶
¶
　　食甚　　未正三刻　　正北¶
¶
　　復圓　　申正初刻　　東北¶
¶
<pb:KR3f0007_WYG_006-4a>¶
　　食甚日躔黄道角十一度七十八分赤道角十度¶
八十五分¶
¶
　　依舊法筭¶
¶
　　距至元辛巳嵗一千三百六十九年¶
¶
　　日食九分四十三秒¶
¶
　　初虧　　未正初刻　　正西¶
¶
　　食甚　　申初一刻¶
¶
　　復圓　　申正二刻　　正東¶
¶
<pb:KR3f0007_WYG_006-4b>¶
　　食甚日躔黄道角九度八十五分赤道角九度七分¶
謹按厯經云若當時有宿度仍依當時厯法命之¶
依三綂厯冬至日在牽牛加而命之則與亢二度¶
合¶
¶
　　漢明帝永平四年八月丙寅時加未日有食之(見後漢¶
五行志註)¶
¶
　　謹按此不言朔者八月之晦也時加未者猶言加¶
時在未¶
¶
<pb:KR3f0007_WYG_006-5a>¶
　　依新法筭¶
¶
　　距嘉靖甲寅嵗一千四百九十三年¶
¶
　　距萬厯辛巳嵗一千五百二十年¶
¶
　　日食二分七十一秒¶
¶
　　初虧　　未初二刻　　西北¶
¶
　　食甚　　未正二刻　　正北¶
¶
　　復圓　　申初二刻　　東北¶
¶
　　食甚日躔黄道亢初度十二分赤道亢初度十一分¶
¶
<pb:KR3f0007_WYG_006-5b>¶
　　依舊法筭¶
¶
　　距至元辛巳嵗一千二百二十年¶
¶
　　日食三分五十六秒¶
¶
　　初虧　　未正二刻　　西北¶
¶
　　食甚　　申初三刻　　正北¶
¶
　　復圓　　申正三刻　　東北¶
¶
　　食甚日躔黄道角十一度六十九分赤道角十度¶
七十七分¶
¶
<pb:KR3f0007_WYG_006-6a>¶
　　魏文帝黄初二年六月二十七日戊辰加時未日食(見¶
晉書厯志)¶
¶
　　依新法筭¶
¶
　　距嘉靖甲寅嵗一千三百三十三年¶
¶
　　距萬厯辛巳嵗一千三百六十年¶
¶
　　日食三分七十二秒¶
¶
　　初虧　　午正三刻　　西北¶
¶
　　食甚　　未初三刻　　正北¶
¶
<pb:KR3f0007_WYG_006-6b>¶
　　復圓　　未正三刻　　東北¶
¶
　　食甚日躔黄道張九度七十四分赤道張九度八¶
十九分¶
¶
　　依舊法筭¶
¶
　　距至元辛巳嵗一千六十年¶
¶
　　日食四分二十四秒¶
¶
　　初虧　　未初一刻　　西北¶
¶
　　食甚　　未正一刻　　正北¶
¶
<pb:KR3f0007_WYG_006-7a>¶
　　復圓　　申初一刻　　東北¶
¶
　　食甚日躔黄道張八度七十一分赤道張八度八十¶
四分¶
¶
　　魏文帝黄初二年七月十五日癸未日加壬月加丙食¶
(同上)¶
¶
　　謹按日加壬謂日在地中壬位月加丙謂月在天¶
上丙位以漏刻言則亥末子初也丙字舊文作景¶
為避唐諱今仍作丙庶讀者易曉也¶
¶
<pb:KR3f0007_WYG_006-7b>¶
　　依新法筭¶
¶
　　距嘉靖甲寅嵗一千三百三十三年¶
¶
　　距萬厯辛巳嵗一千三百六十年¶
¶
　　月食八分七十秒¶
¶
　　初虧　　子初初刻　　三更一㸃　　東南¶
¶
　　食甚　　子正三刻　　三更五㸃　　正南¶
¶
　　復圓　　丑正一刻　　四更五㸃　　西南¶
¶
　　食甚月離黄道室六度九十七分赤道室六度八十¶
<pb:KR3f0007_WYG_006-8a>¶
分¶
¶
　　依舊法筭¶
¶
　　距至元辛巳嵗一千六十年¶
¶
　　月食八分七十一秒¶
¶
　　初虧　　子初二刻　　三更二㸃　　正東¶
¶
　　食甚　　丑初一刻　　四更二㸃¶
¶
　　復圓　　寅初一刻　　五更二㸃　　正西¶
¶
　　食甚月離黄道室五度九十分赤道室五度七十¶
<pb:KR3f0007_WYG_006-8b>¶
五分¶
¶
　　宋文帝元嘉十三年十二月十六日甲夜月食盡在鬼¶
四度以衝計之日當在牛六(見宋書祖沖之歴議)¶
¶
　　謹按甲夜或作中夜者誤甲夜一更也乙丙丁戊¶
夜二三四五更也盡字疑衍今厯鬼無四度盖據¶
當時赤道度耳元志云列舎相距度數厯代所測¶
不同非微有動移則前人所測或有未密正謂此¶
也已下三條放此¶
¶
<pb:KR3f0007_WYG_006-9a>¶
　　依新法筭¶
¶
　　距嘉靖甲寅嵗一千一百一十八年¶
¶
　　距萬厯辛巳嵗一千一百四十五年¶
¶
　　月食八分七十三秒¶
¶
　　初虧　　申正三刻　　昏刻　　　　東北¶
¶
　　食甚　　酉正一刻　　一更二㸃　　正北¶
¶
　　復圓　　戊初三刻　　一更五㸃　　西北¶
¶
　　食甚月離黄道柳三度四十一分赤道柳三度六¶
<pb:KR3f0007_WYG_006-9b>¶
十二分¶
¶
　　依舊法筭¶
¶
　　距至元辛巳嵗八百四十五年¶
¶
　　月食八分七十三秒¶
¶
　　初虧　　申正三刻　　昏刻　　　　正東¶
¶
　　食甚　　酉正二刻　　一更三㸃¶
¶
　　復圓　　戌正一刻　　二更一㸃　　正西¶
¶
　　食甚月離黄道柳二度七十九分赤道柳二度九¶
<pb:KR3f0007_WYG_006-10a>¶
十七分¶
¶
　　宋文帝元嘉十四年五月十五日丁夜月食盡在斗二¶
十六度以衝計之日當在井三十(同上)¶
¶
　　謹按赤道斗無二十六度唐志大衍厯議云古以¶
牽牛上星為距太初改用中星然則斗二十六度¶
者漢太初厯所測也新法改斗二十六度為牛初¶
度依近代所測也¶
¶
　　依新法筭¶
¶
<pb:KR3f0007_WYG_006-10b>¶
　　距嘉靖甲寅嵗一千一百一十七年¶
¶
　　距萬厯辛巳嵗一千一百四十四年¶
¶
　　月食十一分六十二秒¶
¶
　　初虧　　子正初刻　　三更三㸃　　正東¶
¶
　　食旣　　丑初一刻　　四更二㸃¶
¶
　　食甚　　丑初三刻　　四更四㸃¶
¶
　　生光　　丑正初刻　　四更五㸃¶
¶
　　復圓　　寅初一刻　　五更四㸃　　正西¶
¶
<pb:KR3f0007_WYG_006-11a>¶
　　食甚月離黄道牛初度五十一分赤道牛初度五¶
十五分¶
¶
　　依舊法筭¶
¶
　　距至元辛巳嵗八百四十四年¶
¶
　　月食十一分六十二秒¶
¶
　　初虧　　子正初刻　　三更四㸃　　正東¶
¶
　　食既　　丑初二刻　　四更三㸃¶
¶
　　食甚　　丑正初刻　　四更四㸃¶
¶
<pb:KR3f0007_WYG_006-11b>¶
　　生光　　丑正二刻　　五更一㸃¶
¶
　　復圓　　寅初四刻　　五更五㸃　　正西¶
¶
　　食甚月離黄道斗二十三度十六分赤道斗二十¶
五度八分¶
¶
　　宋文帝元嘉二十八年八月十五日丁夜月食在奎十¶
一度以衝計之日當在角二(同上)¶
¶
　　謹按此條不言食盡者食不至既也¶
¶
　　依新法筭¶
¶
<pb:KR3f0007_WYG_006-12a>¶
　　距嘉靖甲寅嵗一千一百三年¶
¶
　　距萬厯辛巳嵗一千一百三十年¶
¶
　　月食七分三十秒¶
¶
　　初虧　　子正初刻　　三更三㸃　　東南¶
¶
　　食甚　　丑初二刻　　四更二㸃　　正南¶
¶
　　復圓　　寅初初刻　　四更五㸃　　西南¶
¶
　　食甚月離黄道奎十四度二十六分赤道奎十三¶
度十五分¶
¶
<pb:KR3f0007_WYG_006-12b>¶
　　依舊法筭¶
¶
　　距至元辛巳嵗八百三十年¶
¶
　　月食七分三十秒¶
¶
　　初虧　　子正一刻　　三更四㸃　　東南¶
¶
　　食甚　　丑初三刻　　四更二㸃　　正南¶
¶
　　復圓　　寅初二刻　　五更一㸃　　西南¶
¶
　　食甚月離黄道奎十三度五十四分赤道奎十二¶
度四十八分¶
¶
<pb:KR3f0007_WYG_006-13a>¶
　　宋孝武帝大明三年九月十五日乙夜月食盡在胃宿¶
之末以衝計之日當在氐十二(同上)¶
¶
　　依新法筭¶
¶
　　距嘉靖甲寅嵗一千九十五年¶
¶
　　距萬厯辛巳嵗一千一百二十二年¶
¶
　　月食十四分四秒¶
¶
　　初虧　　戌初初刻　　一更三㸃　　正東¶
¶
　　食既　　戌正初刻　　一更五㸃¶
¶
<pb:KR3f0007_WYG_006-13b>¶
　　食甚　　戌正二刻　　二更一㸃¶
¶
　　生光　　亥初初刻　　二更二㸃¶
¶
　　復圓　　亥正初刻　　二更四㸃　　正西¶
¶
　　食甚月離黄道胃十四度七十二分赤道胃十四¶
度八分¶
¶
　　依舊法筭¶
¶
　　距至元辛巳嵗八百二十二年¶
¶
　　月食十四分四秒¶
¶
<pb:KR3f0007_WYG_006-14a>¶
　　初虧　　酉正三刻　　一更二㸃　　正東¶
¶
　　食既　　戌初四刻　　一更五㸃¶
¶
　　食甚　　戌正二刻　　二更一㸃¶
¶
　　生光　　亥初初刻　　二更二㸃¶
¶
　　復圓　　亥正一刻　　二更五㸃　　正西¶
¶
　　食甚月離黄道胃十四度一分赤道胃十三度四¶
十一分¶
¶
　　陳宣帝太建八年丙申六月戊申朔食於卯甲間(見元¶
<pb:KR3f0007_WYG_006-14b>¶
史厯志)¶
¶
　　謹按二十四向寅末卯初是名曰甲然則卯甲間¶
者謂卯初之後卯正之前也¶
¶
　　依新法筭¶
¶
　　距嘉靖甲寅嵗九百七十八年¶
¶
　　距萬厯辛巳嵗一千五年¶
¶
　　日食七分九十六秒¶
¶
　　日未出已食一分六十一秒¶
¶
<pb:KR3f0007_WYG_006-15a>¶
　　日已出見食六分三十五秒¶
¶
　　初虧　　寅正一刻　　西北¶
¶
　　食甚　　卯初二刻　　正北¶
¶
　　復圓　　卯正三刻　　東北¶
¶
　　食甚日躔黄道柳二度六十六分赤道柳二度八¶
十二分¶
¶
　　依舊法筭¶
¶
　　距至元辛巳嵗七百五年¶
¶
<pb:KR3f0007_WYG_006-15b>¶
　　日食八分¶
¶
　　日未出已食六分七十三秒¶
¶
　　日已出見食一分二十七秒¶
¶
　　初虧　　寅正二刻　　正西¶
¶
　　食甚　　卯初二刻¶
¶
　　復圓　　卯正三刻　　正東¶
¶
　　食甚日躔黄道柳二度十九分赤道柳二度三十¶
二分¶
¶
<pb:KR3f0007_WYG_006-16a>¶
　　謹按此條厯家所謂帯食者也舊以應見者為¶
不見應不見者為見與新法不同知厯者當辨¶
孰為近是¶
¶
　　已上往古日月食共十條距今甲午嵗千餘年矣¶
自甲午以後未來日月食共十條開列于後¶
¶
　　萬厯二十四年丙申嵗三月壬午夜朢月食¶
¶
　　依新法筭¶
¶
　　距嘉靖甲寅嵗四十二年¶
¶
<pb:KR3f0007_WYG_006-16b>¶
　　距萬厯辛巳嵗一十五年¶
¶
　　月食三分七十秒¶
¶
　　月未入已復二分七秒¶
¶
　　月已入不見復一分六十三秒¶
¶
　　初虧　　寅初三刻　　五更三㸃　　東北¶
¶
　　食甚　　寅正三刻　　曉刻　　　　正北¶
¶
　　復圓　　卯初三刻　　在晝　　　　西北¶
¶
　　食甚月離黄道角五度六分赤道角四度七十六¶
<pb:KR3f0007_WYG_006-17a>¶
分¶
¶
　　依舊法筭¶
¶
　　距至元辛巳嵗三百一十五年¶
¶
　　月食三分七十一秒¶
¶
　　月未入巳復二分八十秒¶
¶
　　月已入不見復九十一秒¶
¶
　　初虧　　寅初四刻　　五更三㸃　　東北¶
¶
　　食甚　　卯初初刻　　曉刻　　　　正北¶
¶
<pb:KR3f0007_WYG_006-17b>¶
　　復圓　　卯正一刻　　在晝　　　　西北¶
¶
　　食甚月離黄道角四度九十六分赤道角四度六¶
十七分¶
¶
　　萬厯二十四年丙申嵗閏八月乙丑朔日食¶
¶
　　依新法筭¶
¶
　　距嘉靖甲寅嵗四十二年¶
¶
　　距萬厯辛巳嵗一十五年¶
¶
　　日食九分七十五秒¶
¶
<pb:KR3f0007_WYG_006-18a>¶
　　初虧　　巳正三刻　　西北¶
¶
　　食甚　　午正初刻　　正北¶
¶
　　復圓　　未初一刻　　東北¶
¶
　　食甚日躔黄道翼十九度赤道翼十七度六十二分¶
¶
　　依舊法筭¶
¶
　　距至元辛巳嵗三百一十五年¶
¶
　　日食九分七十秒¶
¶
　　初虧　　午初初刻　　正西¶
¶
<pb:KR3f0007_WYG_006-18b>¶
　　食甚　　午正二刻¶
¶
　　復圓　　未初三刻　　正東¶
¶
　　食甚日躔黄道翼十八度九十分赤道翼十七度¶
五十三分¶
¶
　　萬厯二十六年戊戌嵗七月戊戌夜朢月食¶
¶
　　依新法筭¶
¶
　　距嘉靖甲寅嵗四十四年¶
¶
　　距萬厯辛巳嵗一十七年¶
¶
<pb:KR3f0007_WYG_006-19a>¶
　　月食九分十八秒¶
¶
　　初虧　　丑初初刻　　四更一㸃　　東北¶
¶
　　食甚　　丑正二刻　　四更五㸃　　正北¶
¶
　　復圓　　寅正初刻　　五更四㸃　　西北¶
¶
　　食甚月離黄道虚六度九十六分赤道虚六度八¶
十六分¶
¶
　　依舊法筭¶
¶
　　距至元辛巳嵗三百一十七年¶
¶
<pb:KR3f0007_WYG_006-19b>¶
　　月食九分十八秒¶
¶
　　初虧　　丑初初刻　　四更一㸃　　正東¶
¶
　　食甚　　丑正二刻　　四更五㸃¶
¶
　　復圓　　寅正一刻　　五更五㸃　　正西¶
¶
　　食甚月離黄道虚六度八十六分赤道虚六度七¶
十七分¶
¶
　　萬厯二十七年己亥嵗六月癸巳夜朢月食¶
¶
　　依新法筭¶
¶
<pb:KR3f0007_WYG_006-20a>¶
　　距嘉靖甲寅嵗四十五年¶
¶
　　距萬厯辛巳嵗一十八年¶
¶
　　月食十一分十六秒¶
¶
　　月未出已食七分五十九秒¶
¶
　　月已出見食三分五十七秒¶
¶
　　初虧　　酉初三刻　　在晝　　　　正東¶
¶
　　食既　　戌初初刻　　昏刻¶
¶
　　食甚　　戌初二刻　　昏刻¶
¶
<pb:KR3f0007_WYG_006-20b>¶
　　生光　　戌初三刻　　一更一㸃¶
¶
　　復圓　　亥初初刻　　一更五㸃　　正西¶
¶
　　食甚月離黄道女七度九十二分赤道女八度三¶
分¶
¶
　　依舊法筭¶
¶
　　距至元辛巳嵗三百一十八年¶
¶
　　月食十一分十六秒¶
¶
　　月未出已食二分九十九秒¶
¶
<pb:KR3f0007_WYG_006-21a>¶
　　月已出見食八分十七秒¶
¶
　　初虧　　酉初二刻　　在晝　　　　正東¶
¶
　　食既　　戌初初刻　　昏刻¶
¶
　　食甚　　戌初二刻　　昏刻¶
¶
　　生光　　戌初三刻　　一更一㸃¶
¶
　　復圓　　亥初一刻　　一更五㸃　　正西¶
¶
　　食甚月離黄道女七度八十三分赤道女七度九¶
十三分¶
¶
<pb:KR3f0007_WYG_006-21b>¶
　　謹按此與太建八年帯食其理相同舊法應見者¶
為不見應不見者為見與新法異焉至期驗天則¶
知疎密¶
¶
　　萬厯二十九年辛丑嵗十一月己酉夜朢月食¶
¶
　　依新法筭¶
¶
　　距嘉靖甲寅嵗四十七年¶
¶
　　距萬厯辛巳嵗二十年¶
¶
　　月食七分八十九秒¶
¶
<pb:KR3f0007_WYG_006-22a>¶
　　初虧　　丑初初刻　　三更五㸃　　東南¶
¶
　　食甚　　丑正二刻　　四更三㸃　　正南¶
¶
　　復圓　　寅初三刻　　四更五㸃　　西南¶
¶
　　食甚月離黄道畢十四度六分赤道畢十四度九¶
十三分¶
¶
　　依舊法筭¶
¶
　　距至元辛巳嵗三百二十年¶
¶
　　月食七分八十九秒¶
¶
<pb:KR3f0007_WYG_006-22b>¶
　　初虧　　丑初初刻　　三更五㸃　　東南¶
¶
　　食甚　　丑正二刻　　四更三㸃　　正南¶
¶
　　復圓　　寅正一刻　　五更一㸃　　西南¶
¶
　　食甚月離黄道畢十三度九十六分赤道畢十四¶
度八十二分¶
¶
　　萬厯三十年壬寅嵗四月丙午夜朢月食¶
¶
　　依新法筭¶
¶
　　距嘉靖甲寅嵗四十八年¶
¶
<pb:KR3f0007_WYG_006-23a>¶
　　距萬厯辛巳嵗二十一年¶
¶
　　月食十四分十秒¶
¶
　　初虧　　子初二刻　　三更一㸃　　正東¶
¶
　　食既　　子正三刻　　三更五㸃¶
¶
　　食甚　　丑初一刻　　四更二㸃¶
¶
　　生光　　丑正初刻　　四更四㸃¶
¶
　　復圓　　寅初一刻　　五更三㸃　　正西¶
¶
　　食甚月離黄道尾五度八十九分赤道尾六度二¶
<pb:KR3f0007_WYG_006-23b>¶
十五分¶
¶
　　依舊法筭¶
¶
　　距至元辛巳嵗三百二十一年¶
¶
　　月食十四分十秒¶
¶
　　初虧　　子正初刻　　三更三㸃　　正東¶
¶
　　食既　　丑初二刻　　四更三㸃¶
¶
　　食甚　　丑正一刻　　四更五㸃¶
¶
　　生光　　寅初初刻　　五更二㸃¶
¶
<pb:KR3f0007_WYG_006-24a>¶
　　復圓　　寅正二刻　　曉刻　　　　正西¶
¶
　　食甚月離黄道尾五度八十三分赤道尾六度十¶
九分¶
¶
　　萬厯三十年壬寅嵗十月甲辰夜朢月食¶
¶
　　依新法筭¶
¶
　　距嘉靖甲寅嵗四十八年¶
¶
　　距萬厯辛巳嵗二十一年¶
¶
　　月食十三分二十九秒¶
¶
<pb:KR3f0007_WYG_006-24b>¶
　　月未出已食十分三十四秒¶
¶
　　月已出見食二分九十五秒¶
¶
　　初虧　　申初一刻　　在晝　　　　正東¶
¶
　　食既　　申正二刻　　在晝¶
¶
　　食甚　　酉初初刻　　昏刻¶
¶
　　生光　　酉初二刻　　一更一㸃¶
¶
　　復圓　　酉正二刻　　一更三㸃　　正西¶
¶
　　食甚月離黄道畢二度九十四分赤道畢三度九¶
<pb:KR3f0007_WYG_006-25a>¶
分¶
¶
　　依舊法筭¶
¶
　　距至元辛巳嵗三百二十一年¶
¶
　　月食十三分二十九秒¶
¶
　　月未出已食二分五十九秒¶
¶
　　月已出見食十分七十秒¶
¶
　　初虧　　申初初刻　　在晝　　　　正東¶
¶
　　食既　　申正一刻　　在晝¶
¶
<pb:KR3f0007_WYG_006-25b>¶
　　食甚　　酉初初刻　　昏刻¶
¶
　　生光　　酉初二刻　　一更一㸃¶
¶
　　復圓　　酉正四刻　　一更四㸃　　正西¶
¶
　　食甚月離黄道畢二度八十四分赤道畢二度九¶
十八分¶
¶
　　謹按食既在晝則月出已既矣是知舊法所推帯¶
食分誤¶
¶
　　萬厯三十一年癸卯嵗四月丁亥朔日食¶
¶
<pb:KR3f0007_WYG_006-26a>¶
　　依新法筭¶
¶
　　距嘉靖甲寅嵗四十九年¶
¶
　　距萬厯辛巳嵗二十二年¶
¶
　　日食八分六十六秒¶
¶
　　初虧　　辰初初刻　　西北¶
¶
　　食甚　　辰正一刻　　正北¶
¶
　　復圓　　巳初三刻　　東北¶
¶
　　食甚日躔黄道胃十二度二十一分赤道胃十二¶
<pb:KR3f0007_WYG_006-26b>¶
度十四分¶
¶
　　依舊法筭¶
¶
　　距至元辛巳嵗三百二十二年¶
¶
　　日食七分九十八秒¶
¶
　　初虧　　辰初二刻　　西北¶
¶
　　食甚　　辰正四刻　　正北¶
¶
　　復圓　　巳正一刻　　東北¶
¶
　　食甚日躔黄道胃十二度十三分赤道胃十二度¶
<pb:KR3f0007_WYG_006-27a>¶
六分¶
¶
　　萬厯三十一年癸卯嵗十月戊戌夜朢月食¶
¶
　　依新法筭¶
¶
　　距嘉靖甲寅嵗四十九年¶
¶
　　距萬厯辛巳嵗二十二年¶
¶
　　月食四分四十秒¶
¶
　　初虧　　子正四刻　　三更五㸃　　東北¶
¶
　　食甚　　丑正一刻　　四更二㸃　　正北¶
¶
<pb:KR3f0007_WYG_006-27b>¶
　　復圓　　寅初二刻　　四更五㸃　　西北¶
¶
　　食甚月離黄道昴二度六十二分赤道昴二度六¶
十七分¶
¶
　　依舊法筭¶
¶
　　距至元辛巳嵗三百二十二年¶
¶
　　月食四分四十秒¶
¶
　　初虧　　丑初一刻　　四更一㸃　　東北¶
¶
　　食甚　　丑正三刻　　四更四㸃　　正北¶
¶
<pb:KR3f0007_WYG_006-28a>¶
　　復圓　　寅正一刻　　五更一㸃　　西北¶
¶
　　食甚月離黄道昴二度五十四分赤道昴二度五¶
十九分¶
¶
　　萬厯三十二年甲辰嵗四月辛巳朔日食¶
¶
　　依新法筭¶
¶
　　距嘉靖甲寅嵗五十年¶
¶
　　距萬厯辛巳嵗二十三年¶
¶
　　日食三分九十秒¶
¶
<pb:KR3f0007_WYG_006-28b>¶
　　初虧　　未正三刻　　西南¶
¶
　　食甚　　申正初刻　　正南¶
¶
　　復圓　　酉初初刻　　東南¶
¶
　　食甚日躔黄道胃一度五十五分赤道胃一度五¶
十二分¶
¶
　　依舊法筭¶
¶
　　距至元辛巳嵗三百二十三年¶
¶
　　日食四分二十二秒¶
¶
<pb:KR3f0007_WYG_006-29a>¶
　　初虧　　申初三刻　　西南¶
¶
　　食甚　　酉初初刻　　正南¶
¶
　　復圓　　酉正一刻　　東南¶
¶
　　食甚日躔黄道胃一度四十八分赤道胃一度四¶
十五分¶
¶
　　謹按日月食舊例惟推黄道度今附赤道度於¶
下盖欲學者兼通黄赤道相求術庶不致失傳¶
也¶
¶
<pb:KR3f0007_WYG_006-29b>¶
　　右古今日月食共二十條祗依元史舊法與臣新¶
法相校而錄其同異焉若夫大綂厯經全文實愚¶
臣所未覩雖頗聞其略節然莫知其詳也伏望欽¶
依令該監推考而辨定疎密為後來脩厯者張本¶
臣下情不勝榮辛仰荷之至¶
¶
　　萬年厯備考¶
¶
　　鄭府長史司左長史臣謝廷訓等謹啟為恭進厯書上¶
祝萬夀敬陳愚見以仰禆盛典萬一事萬厯二十三年¶
<pb:KR3f0007_WYG_006-30a>¶
十月二十八日承奉河南等處承宣布政使司劄付承准¶
禮部照㑹該本部題祠祭清吏司案呈奉本部送内府¶
抄出鄭世子載堉奏前事内稱大綂厯倘有小差乞要¶
更正以成一代之制宜新其名為聖夀萬年厯及將所¶
著新法十冊恭進等因奉聖旨禮部知道欽此欽遵抄¶
出到部送司案呈到部看得鄭世子載堉恭進厯書上¶
祝萬夀欲要更新其名及將大綂厯所差即便改正各¶
一節為照人君欽若天道敬授民時以成治功者莫大¶
<pb:KR3f0007_WYG_006-30b>¶
於厯是故自堯舜相傳以來靡不重之所以大一綂也¶
我太祖髙皇帝創有天下即治厯明時頒行中外命之¶
曰大綂盖不惟昭王者無外之義而聖子神孫億萬年¶
無疆之祚即在於是殆有不可以數限量者焉列聖相¶
承毫無異議皇上紹天纉緒繼治安民二十有三載夫既¶
叶泰階之符而際昇平之盛矣迺者萬壽届期四方來¶
賀鄭世子載堉恭獻聖壽萬年厯書併請因時改名原¶
其用心無非俯竭一得之忱欲效萬年之祝意甚善也¶
<pb:KR3f0007_WYG_006-31a>¶
但臣等查得㑹典凡造厯以洪武甲子為厯元仍依舊¶
法推筭不用捷法夫厯元必用洪武甲子者所以重一¶
代開創之本而推筭用舊法者誠以天有常度茍求其¶
故千嵗之日至可坐而致所謂故者言天運自然之常¶
度有成法可求不必于鑿也今大綂厯以我太祖之聰¶
明睿智遡考前代推歩之法而用元郭守敬之術立表¶
以測景考景以驗氣上符天運下順民時以成之皆因¶
其故也是以行之二百餘年重熙累洽盖自畿甸以及¶
<pb:KR3f0007_WYG_006-31b>¶
要荒凡雕題椎結殊鄉異俗一皆稟受正朔此萬萬世¶
不可易者行之既乆習之已熟一旦而欲更新其名無¶
論非祖宗創制立法至意且恐駭華夷之觀聴也又考¶
元厯志至元四年西域札馬魯丁撰進萬年厯世祖稍¶
頒行之十三年平宋遂詔前中書左丞許衡太子賛善¶
王恂都少監郭守敬等改治新厯叅考累代厯法復測¶
候日月星辰消息運行之變叅别異同酌取中數以為¶
厯本至十七年冬至厯成名曰授時厯十八年頒行天¶
<pb:KR3f0007_WYG_006-32a>¶
下萬年厯不復行則萬年厯名元既有之雖行而未久¶
亦不便於襲用矧今年號萬厯業已該萬年之義厯名¶
改擬之説臣等未敢輕議至於嵗差之法上古無聞盖¶
一元肇啟四序適調天有常運日月星辰行有常度自¶
無差忒自唐虞以降暨於春秋時令不無愆其候矣詎¶
非氣漸澆漓運行乖舛而致然歟然而差法猶未立也¶
逮漢雒下閎始知有差及晉虞喜始立差法自是宋何¶
承天祖沖之梁虞&KR1184;隋劉焯張胄𤣥唐僧一行宋王朴¶
<pb:KR3f0007_WYG_006-32b>¶
沈括輩各有差法之議訖無畫一之規大都所約年限¶
有逺近所置分度有疎密耳至元許衡郭守敬等乃測¶
景於四表毫忽微眇皆有可考約以六十六年差一度¶
考往則毎百年減一推來則毎百年加一其法號為精¶
密我朝制厯實用其法則差法固在向遵用之宜無復¶
異者近屢有言厯法差訛當為考正然於何而正之所¶
以求之者大約有三曰考月令之中星移次應節曰測¶
二至之日景長短應候曰驗交食之分秒起復應時考¶
<pb:KR3f0007_WYG_006-33a>¶
以衡管測以臬表驗以刻漏斯亦佹得之矣夫天體至¶
廣厯家以周天三百六十五度四分度之一而紀日月¶
星辰之行次又析一度為百分一分為百秒可謂密矣¶
然在天一度應地二千九百三十二里其在分秒又可¶
推也譬之輪轂外廣而中漸以狹至於輻輳之處間不¶
容髮矣夫渾儀之體徑僅數尺外布三百六十五度四¶
分度之一毎度不及指許安所置分秒哉至於臬表之¶
樹不過數尺刻漏之籌不越數寸以天之髙且廣也而¶
<pb:KR3f0007_WYG_006-33b>¶
以徑尺寸之物求之欲其纖微不爽不亦難乎故方其¶
差在分秒之間無可驗者至踰一度乃可以管窺耳此¶
所以窮古今之智巧不能盡其變歟今之談厯者或得¶
其筭而無測驗之具即有其具而置非其地髙下逈絶¶
則亦無准宜非墨守者之所能自信也即如世子言以¶
大綂與授時二厯相較考古則氣差三日推今則時差¶
九刻夫時差九刻在亥子之間則移一日在晦朔之交¶
則移一月此可驗之於近也設移而前則生明在初二¶
<pb:KR3f0007_WYG_006-34a>¶
之昏矣設移而後則生明在初四之夕矣弦朢亦宜各¶
差一日今似未至此也此以厯家雖有成法猶以測驗¶
為准為今之計宜令星厯之官再加詳推以求嵗差之¶
故亟為更正嘗聞前禮官鄭繼之有言欲定嵗差宜定¶
嵗法於二至餘分絲忽之間定日法於氣朔盈虚一畫¶
之際定日月交食於半秒難分之所斯其言似中厯家¶
肯綮要在得精思善筭而又知厯理者以職其事誠博¶
求之不可謂世無其人而其本又在我皇上秉欽若之¶
<pb:KR3f0007_WYG_006-34b>¶
誠以建中和之極光調玉燭黙運璇璣正厯數以永大¶
綂之傳是在今日誠千載一時也臣等竊觀鄭世子所¶
著新法其原本進呈恭備御覽未便繙閲恐致損汚合¶
無行河南布政司轉行該府長史司具啟世子知㑹另¶
將副本解部轉發欽天監與世業各科厯官所傳諸書¶
互相參訂細加磨筭務使分秒微纖隨時測驗蘄於不¶
爽則厯數之奧既占而有孚天運之常亦筭無遺筴矣¶
若夫世子載堉不以崇髙富貴為逸豫之圖乃能留心¶
<pb:KR3f0007_WYG_006-35a>¶
厯學博通今古志行既為可尚忠愛良有足嘉即東平¶
河間何以稱焉相應賜勅奬諭以示優褒取自聖裁恭¶
候命下臣等遵奉施行等因萬厯二十三年九月十九¶
日本部尚書兼翰林院學士范(闕)等具題二十三日奉¶
聖旨是鄭世子著寫勅奬諭欽此欽遵除將奬諭一節¶
另行移文撰勅外所據新著律厯融通等書副本相應¶
開取案呈到部擬合就行為此合就照㑹該布政司著¶
落當該官吏照依照㑹内事理轉行鄭府長史司啟世¶
<pb:KR3f0007_WYG_006-35b>¶
子知㑹即將所著律厯融通等書副本作速差人解部¶
以憑轉發欽天監磨筭施行等因承此擬合就行為此¶
劄仰本司官吏照依劄付備承照㑹内事理即便具啟¶
鄭世子知㑹即將所著律厯融通等書副本作速差人¶
解部轉發欽天監磨筭施行毋得遲違未便奉此擬合¶
具啟為此今將前項緣由理合具本謹具啟聞伏候令¶
㫖萬厯二十三年十一月初一日左長史臣謝廷訓右¶
長史臣闗志拯¶
¶
<pb:KR3f0007_WYG_006-36a>¶
　　鄭府長史司為恭進厯書上祝萬壽敬陳愚見以仰禆¶
盛典萬一事萬厯二十三年十月二十八日承奉河南¶
等處承宣布政使司劄付承准禮部照會該鄭世子載¶
堉奏前事劄仰本司官吏即便具啟鄭世子知㑹即將¶
所著律厯融通等書副本作速差人解部轉發欽天監¶
磨筭施行等因奉此隨具本啓奉鄭世子令旨厯書原¶
藁十卷今謄錄作二册批差小旗劉梯解送仍候勅到¶
日專差官奏謝爾司給批與他敬此敬遵抄出到司擬¶
<pb:KR3f0007_WYG_006-36b>¶
合呈送為此今將前項緣由同厯書印封理合差人具¶
呈伏乞照驗施行萬厯二十三年十一月二十日左長¶
史謝廷訓右長史闗志&KR0008;¶
¶
¶
¶
¶
¶
　　聖夀萬年厯巻五¶
¶
<pb:KR3f0007_WYG_006-37a>¶
　　欽定四庫全書¶
¶
　　聖夀萬年厯附録¶
¶
　　明　朱載堉　撰¶
¶
　　河南等處提刑按察司分巡河北道僉事臣邢雲路謹奏為議¶
正厯元以成大典事臣惟稽古帝王必以治厯明時為首務盖其¶
重也大哉帝堯其首命羲和氏曰欽若昊天厯象日月星辰敬授¶
人時而即以咨帝舜曰天之厯數在爾躬其重如此嗣是夏后殷¶
周紹明三正有自來矣下逮春秋始爽厥徳於是有曰至之愆¶
<pb:KR3f0007_WYG_006-37b>¶
不朔之食豈天路之殊常抑曰官之失職歟漢唐以降迄於宋¶
元治厯家亡慮數十其表見者如鄧平祖沖之李淳風僧一行¶
郭守敬輩各殚心思求合天運或差而改改而差差而復改率¶
皆由淺之深由踈之宻惟郭守敬乃臻其妙焉誠可謂冠絶古¶
今矣然而守敬亦未嘗自信為無差也觀其謂積年距至元辛¶
巳為元則可其諸應宜隨時測驗者用辛巳為元則不可今司¶
天氏固祖述郭守敬太史者而胡不是之察也臣少習乾象長¶
益篤嗜凡硏思二十餘年乃有所得始覺古人有未盡而今時¶
<pb:KR3f0007_WYG_006-38a>¶
有不然者何也盖天日之交氣之齊也日月之交朔之¶
會也日忒而氣不齊月愆而朔不㑹今之弊也夫窺天¶
之器宜無踰於觀象測景候時籌䇿四事矣臣今以四¶
事窺天運胥日異而月不同焉孟子曰天之髙也星辰¶
之逺也茍求其故千嵗之日至可坐而致也然則日之¶
至乃天之根氣之始所闗大矣乃今之日至何如也大¶
綂推今年冬至在申正二刻而臣測在未正一刻大綂¶
實後天九刻餘盖以癸巳甲午丙申丁酉之晷相加減¶
<pb:KR3f0007_WYG_006-38b>¶
實測二百五十九刻七十三分四十五秒得乙未日未¶
正一刻冬至復取前後二十餘日計二千餘刻日日而¶
量之秒秒而較之皆同未正一刻無殊科此日行所至¶
昭昭在天可以數籌可以景測可與人人共知見者匪¶
人力所私懸想所致也乃大綂差至後天九刻餘計氣¶
應應損九百餘分而不自覺豈其未嘗籌測耶孟子所¶
謂千嵗可坐致者今甫以三百餘年輙差九刻則何論¶
千嵗不寧惟是今年立春夏至立冬皆適值子半之交¶
<pb:KR3f0007_WYG_006-39a>¶
臣測立春乙亥而大綂推丙子臣測夏至壬辰而大綂¶
推癸巳臣測立冬己酉而大綂推庚戌夫立春與冬乃¶
王者行陽德隂德之令而夏至則其祀方澤之期也今¶
皆相隔一日則理人事神之謂何是豈為細故況以立¶
春隔日而生人之年月日時皆非矣此而不改後將何¶
極且厯法疎密在交食自昔記之矣乃今年閏八月朔¶
日有食之大綂推初虧巳正三刻食㡬既而臣候初虧¶
巳正一刻食止七分餘大綂實後天㡬二刻而計閏應¶
<pb:KR3f0007_WYG_006-39b>¶
及轉應若交應則各宜如法増損之矣蓋日食八分以¶
下隂厯交前初虧西北固厯家所共知也今閏八月朔¶
日食實在隂厯交前初虧西北其食七分餘明甚則安¶
得謂之初虧正西食甚九分八十六秒耶而大綂之不¶
效亦明甚然此八月也若或值元日於子半則當退履¶
端於月窮而朝賀大禮當在月正二日矣又可謂細故¶
耶此而不改臣竊恐愈久愈差將不流而至春秋之食¶
晦不止也臣故曰閏應轉應交應之宜俱改也我朝聖¶
<pb:KR3f0007_WYG_006-40a>¶
神在御重熙累洽我皇上繼天立極調元出治其厯數¶
之傳直追帝堯之綂則治厯明時正今日之急務也乃¶
自國初迄今二百餘年厯猶未正司天氏但知僅守元¶
臣立成之法而一切諸應不隨時以考驗氣朔竝乖天¶
人弗協而猶然用至元辛巳為元夫有一代之興必有¶
一代之厯我朝制作越千古獨奈何以厯數大典而猶¶
然以勝國為元耶臣愚不肖蓄此於中久矣向欲陳獻¶
恐有越俎之嫌未敢也乃今年適逢上命儒臣纂修正¶
<pb:KR3f0007_WYG_006-40b>¶
史夫史也者大經大法咸正罔缺者也然而莫重於厯¶
亦莫難於厯乃今尚未聞有一人欲起而更正之者及¶
今不正何為信史及今不言豈非失時臣故自今年悉¶
心詳驗之思以上獻也野有一芹尚思自獻况以厯數¶
大典又當修史之會臣既實見其非是則安敢不亟陳¶
於君父之前伏願陛下俯納臣言勅下禮部議覆上請¶
遴選海内之有真知厯數如郭守敬其人者俾之竭心¶
殫力因數察理探賾索隠鈎深致逺其於日月之消息¶
<pb:KR3f0007_WYG_006-41a>¶
氣朔之差應平立新故之分弧矢分合之變黄道白道¶
之一而不一天首天尾之齊以非齊一一測正之亡爽¶
焉假以便宜遲以嵗月然後改憲明時報之天子定昭¶
代之厯元成熙朝之大典將見理隂敘陽各得其所時¶
惠辰從職不相侵盖先後天而不違乃謂之欽若昊天¶
天不違而况人乎乃可以敬授人時百工允釐庶績咸¶
熙聖德則天光於上下此帝堯相傳之綂格天之致也¶
由是東隅西極南交北狄胥曉然見天人之明正炯炯¶
<pb:KR3f0007_WYG_006-41b>¶
洞洞覩大聖人之作為出尋常萬倍而國家億萬年厯¶
數無疆之休端在是矣臣不勝悚慄待命之至為此具¶
本專差書吏劉欽親齎謹具奏聞伏候勅旨萬歴二十¶
四年十二月十九日奉聖旨禮部看了來説欽此¶
萬厯二十四年十二月二十三日抄刑科給事中李應¶
䇿一本乞勅亟定嵗差以答輿望事臣惟厯之闗于時¶
嵗差之闗于厯大矣該鄭世子載堉曾獻厯上夀蒙禮¶
部覆准發欽天監磨對事聞乙未嵗八九月中迄今無¶
<pb:KR3f0007_WYG_006-42a>¶
耗昨該河南按察司僉事邢雲路復請議正厯元詳議¶
本年冬至雲路測未正一刻大綂推申正二刻實後天¶
九刻本年閏八月日食雲路候初虧巳正一刻食止七¶
分大綂推初虧巳正三刻食將㡬盡後天二刻其測候¶
諸應參差較鄭世子所奏簡切便覽獨應時加減法尚¶
未遽悉耳臣思國朝厯元聖祖嘗諭二説難憑但驗七¶
政交會行度無差者為是惟時以至元辛巳揆之洪武¶
甲子僅百四年所律以差法似不甚逺至正徳嘉靖已¶
<pb:KR3f0007_WYG_006-42b>¶
退當三度餘奚俟今日哉春秋不食朔猶直書官失之¶
今日食後天㡬二刻冬至後天逾九刻計氣應應損九¶
百餘分乃云弗失乎厯理微秒日月五星運轉交㑹咸¶
取應于窺管測表歐陽修所謂事之最易差者雖古太¶
初大衍諸書詎不深思𤣥解得羲和氏之厯象授時遺¶
意然果以鍾律為數無差則太初厯宜即定于漢而後¶
之為三綂四分者若何又果以蓍策為術無差則大衍¶
厯當亦即定于唐而後之為五紀貞元觀象者又若何¶
<pb:KR3f0007_WYG_006-43a>¶
盖隂陽迭行隨動而移移而錯錯而乖違日陷不止則¶
躔離之謬分至之忒積此為窮謂移九刻于亥子之間¶
則差一日懼後不啻焉前華湘奏堯時初昏昴中日行¶
北陸躔于子屬虚七度今冬至初昏室中日行東陸躔¶
于寅屬箕三度以相距四千年而隔餘五十度驗厯數¶
愆期顧有言此日至之週遍于東西南運度豈泥若分¶
秒而量積二萬七千餘年復歸如初又天行舒移而漸¶
西毎日過一度者為天道左旋之常日行縮移而漸西¶
<pb:KR3f0007_WYG_006-43b>¶
毎積嵗亦過行一度者為天道右轉之秘茲直存而不¶
論耶人人知嵗差易徵考之退度若以五十年若百年¶
若六十六年或八十三年殊無一經久確論故由春秋¶
厯宋末元初愈稽愈失計無慮數十更矣夫亦何術何¶
數無錯大綂厯本之勝國郭太史守敬以彼減二十四¶
分二十五秒于周嵗加二十五分七十五秒于周天窺¶
度精到有陋太初大衍等為不足言者然積六十六年¶
有竒而退一度則推驗之始已知有差何不即酌定畫¶
<pb:KR3f0007_WYG_006-44a>¶
一俟其退一度逾六十六年而後更茲其故難于言矣¶
無猶釐毫之除加之周天者微多減之周嵗者微少纖¶
悉難究姑置此為盈虚之驗而探賾索𨼆不能不隨時¶
以待歟雲路持觀象測景候時籌策四事議諸應宜俱¶
改想已洞燭款竅使得中秘星厯書一徧閲而校焉必¶
自有得世子僅閲衍義補氣閏轉交四准分秒數字即¶
悟大綂厯大義併所獲律呂説冀正之臣嘗謂律本居¶
隂以治陽厯實居陽以治隂自非兩本惟登臺候日晷¶
<pb:KR3f0007_WYG_006-44b>¶
應否折忽于秒周嵗周天微為増減務期晦朔弦望昏¶
旦夜半中星分秒不爽尺寸與聖祖原諭元綂李得芳¶
同一軌焉務稱完制餘不必更也而本監奉查律例久¶
稽未復此又專門之裔本業雖長理或未諳精筭之士¶
末技雖善經實弗明其奈何以國制鉅任畀之豈鄧平¶
虞喜沈括輩各名家不能定一一尋常曲士易能哉譬¶
之今鼎建大工操尺與運斤者缺一焉不可為矣矧履¶
端節至萬厯方新纂修國典諸法畢備失今不舉後需¶
<pb:KR3f0007_WYG_006-45a>¶
何期伏乞勅下該部諭令僉事邢雲路即以原官暫署¶
欽天監俾相資訂正仍選委在京各衙門素明厯法者¶
二三員責之贊襄大務以共成一代之典而決千古之¶
疑中外臣民實不勝願望脱有襲故者目之為多事言¶
未及而阻泥隨之則不敢云克濟也已(云云)¶
¶
　　右自邸報抄出内有脱文誤字俟獲原本校正¶
¶
　　萬厯二十五年正月二十四日抄欽天監監正張應候¶
等謹題為申明厯元乞賜宸斷以杜妄議事臣等仰荷¶
<pb:KR3f0007_WYG_006-45b>¶
聖恩職司臺監凡星象厯數選擇堪輿數事莫不夙夜¶
匪懈兢兢業業毫無敢忽此臣等上報國恩而下盡臣¶
子之職分也臣等于萬厯二十四年十二月内偶接得¶
河南僉事邢雲路揭帖開稱大綂厯筭差訛悉宜改正¶
臣等不勝駭異查得昔帝堯乃命羲和欽若昊天厯象¶
日月星辰敬授人時迄于周秦漢晉唐宋以來不啻數¶
十家更改損益以至于元而有郭守敬出焉是以上考¶
往古下驗將來斟酌損益以成一代之厯其嵗差嵗實¶
<pb:KR3f0007_WYG_006-46a>¶
諸應氣䇿立法之密槩無出右者矣及至我太祖髙皇¶
帝綂率華夷乃命監正元綂等分步推測考往驗來皆¶
依守敬之法節氣交食分秒時刻毫無増損始更名曰¶
大統厯而又取之西夷設監立官推步囘囘厯數較對¶
大綂務求脗合以成一代之大典是遵祖宗之定制也¶
今僉事邢雲路陳言厯數之差前後相懸一日又不知¶
是遵何家之法而輕信何人妄議者也且國朝立法律¶
例備載有人私習天文厯數者罪之私傳妄議者罪同¶
<pb:KR3f0007_WYG_006-46b>¶
況元郭守敬王恂等職司太史尚且奉其勅方敢更正¶
諸厯我國朝監正元綂雖奉成命自知才不及守敬法¶
不能易改是以遵奉明旨將授時厯改為大統歴名雖易而法¶
術同雖經三百年來乞今雍熙太平相洽已久天道脗合交食¶
凖驗年愈逺而數愈真其後有樂頀華湘等勉强欲求¶
斟酌改易竝未奉行考之今時賢才無守敬學業無元¶
綂雖有毫末之聰未敢擅議于一時也當國初時茍可¶
更之分秒錯綜一徧改易始成一代之名豈不可乎是¶
<pb:KR3f0007_WYG_006-47a>¶
知其必不可改也今我皇上聖神英武法令嚴明若聴¶
雲路之疏變易成法反復天道是知其不易為也今邢¶
雲路之請尚未奉行而都邸中外官民謠誦曰大綂歴¶
數差錯朔日相越一日惑世誣民變亂成法是誰之過¶
歟且臣等本監造厯一載年前頒朔天下共知奈何邢¶
雲路復生異議今使中外臣民洶洶不安紛紛議起邢¶
雲路是誠何心矣伏望皇上大奮宸斷禮部酌議如果¶
臣等厯數有差愿選海内髙明之士有能精於厯數者¶
<pb:KR3f0007_WYG_006-47b>¶
公同考較如果臣等厯年交食脗合天道時節分秒不¶
移或遵祖制業依古法仍勅下中外臣民勿生妄議行¶
令厰衞五城衙門嚴加禁約如有妄議謠傳厯數差訛¶
者許緝挐究問如律庶止訛言厯數之非庶止中外臣¶
民之議則天下幸甚臣等幸甚矣奉聖旨禮部知道欽¶
此¶
¶
　　禮部尚書臣范(闕)等謹題為議正厯元以成大典事祠¶
祭清吏司案呈奉本部送禮科抄出河南等處提刑按¶
<pb:KR3f0007_WYG_006-48a>¶
察司分巡河北道僉事邢雲路奏前事奉聖旨禮部看¶
了來説欽此又該欽天監監正張應候等題為申明厯¶
元乞賜宸斷以杜妄議事奉聖旨禮部知道欽此欽遵¶
通抄到部送司案呈到部為照治厯明時國家首務序¶
正五辰綱紀萬事所係誠為鉅重毫忽豈容少差顧其¶
差與不差惟驗之日月星辰而已先在萬歴二十三年¶
鄭世子載堉疏進厯書内稱舊法少差已經本部奉旨¶
覆議以其書下欽天監推筭測驗尚無實證未敢遽信¶
<pb:KR3f0007_WYG_006-48b>¶
為然近據萬厯二十四年閏八月朔日食時刻分秒與¶
欽天監所奏委覺參差臣等方議題請博訪精通歴數¶
之士亟為測驗脩正之圖今適河南按察司僉事邢雲¶
路疏請改正厯元諸法良為有見乃欽天監監正張應¶
候又此奏辯惟欲固守舊法夫使舊法無差誠宜世守¶
而今既覺少差矣失今不脩將嵗愈久而差愈逺其何¶
以齊七政而釐百工哉相應俯從邢雲路所請即行考¶
求磨筭漸次脩改為是但厯數本極𤣥微脩改非可易¶
<pb:KR3f0007_WYG_006-49a>¶
議盖更歴之初上考往古數千年布筭雖有一定之法¶
而成厯之後下行將來數百年不無分秒之差前此不¶
覺非其術之疎也以分秒布之百餘年間其微不可紀¶
盖亦無從測識之耳必積至數百年差至數分而始微¶
見其端今欲驗之亦必測候數年而始微得其槩即今¶
該監人員不過因襲故常推衍成法而已若欲斟酌損¶
益緣舊為新必得精諳厯理者為之總綂其事選集星¶
家多方測候積筭累嵗較析毫芒然後可為凖信裁定¶
<pb:KR3f0007_WYG_006-49b>¶
規制今據邢雲路奏議詳悉硏窮星厯之家考正舊法¶
之差似得肯綮盖一時五官疇人未有能及之者相應¶
專任責成合無咨行吏部即以僉事邢雲路行取入京¶
添註五品京銜提督欽天監事該監人員皆聴約束本¶
部仍博訪通曉歴法之士悉送本官委用務親自督率¶
各官測候二至太陽晷刻逐月中星躔度及驗日月交¶
食起復時刻分秒方位諸數隨得隨錄逐一開呈御覽¶
積之數年酌定嵗差脩正舊法則萬世之章程不易而¶
<pb:KR3f0007_WYG_006-50a>¶
一代之寳厯惟精其於國家敬天勤民之政亦誠大有禆¶
補矣其見行二十六年厯日該監仍照舊法推筭不與¶
相妨及查律例所禁乃指民間妄以管窺而測妖祥偽¶
造厯書而紊氣朔者言若天官書天文志厯書厯志載¶
在厯代國史語云通天地人謂之儒學士大夫所宜通¶
曉第患不能精耳非槩以例禁之也據大明㑹典明開¶
天文地理藝術之人禮部務要備知以憑取用仍行天¶
下訪取考驗收用在𢎞治十年令訪取世業原籍子孫¶
<pb:KR3f0007_WYG_006-50b>¶
併山林隠逸之士及致仕退閑等項官吏生儒軍民人¶
等有能精通天文者試中取用在嘉靖元年工科給事¶
中呉巖題請考選精術以備國用本部覆奉欽依保舉¶
精通天文厯法者不拘致仕官員監生生員山林隠逸¶
之士何嘗禁人習學歴法乎如欲執私習之條而絶星¶
歴之學誤矣該監各官局守成筭既不能測驗以窮其¶
變又不能虚心博訪考訂以復其常今既有其人務在¶
同心共事協力推驗不得妬功忌能自相矛盾悉聴本¶
<pb:KR3f0007_WYG_006-51a>¶
部叅究恭候命下容臣等遵奉施行緣係議正厯元以成¶
大典等及節奉欽依禮部看了來説禮部知道事理未¶
敢擅便謹題請旨留中¶
¶
　　總跋附録四疏¶
¶
　　宋人所撰夢溪筆談有云熙寧中予領太史令衛¶
朴造厯氣朔巳正但五星未有候簿可驗前世修¶
厯多只増損舊厯而已未曾實考天度其法須測¶
驗每夜昏曉夜半月及五星所在度秒置簿録之¶
<pb:KR3f0007_WYG_006-51b>¶
滿五年其間剔去雲隂及晝見日數外可得三年¶
實行然後以筭術綴之古所謂綴術者此也是時¶
司天厯官皆承世族𨽻名食禄本無知厯者惡朴¶
之術過已羣沮之屢起大獄雖終不能揺朴而候¶
簿至今不成奉元厯五星歩術但増損舊厯正其¶
甚謬處十得五六而已朴之厯術古今未有為羣¶
厯人所沮不能盡其藝惜哉余讀至此喟然歎曰¶
古人有云後之視今亦猶今之視昔觀臺官之叅¶
<pb:KR3f0007_WYG_006-52a>¶
語則吾輩議厯者其罪不容誅矣惡之欲其死非¶
大獄而何茍非部科卓見確論以維持之不亦殆¶
乎雖然抱忠之臣猶懷卞和三獻之志終不能已¶
盖雖有時而屈或亦有時而伸道之不行也退其¶
志可乎故録四疏全文示世之議厯者而感發懲¶
創皆在其中矣¶
¶
¶
<pb:KR3f0007_WYG_006-52b>¶
¶
¶
¶
¶
¶
¶
¶
¶
　　聖夀萬年厯附録¶
¶
