# -*- mode: mandoku-view -*-
#+TITLE: 聖壽萬年曆
#+DATE: 2019-03-29 21:08:13.882760
#+PROPERTY: ID KR3f0007
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 4
<pb:KR3f0007_WYG_004-1a>¶
　　欽定四庫全書¶
¶
　　聖夀萬年厯卷三¶
¶
　　明　朱載堉　撰¶
¶
　　諸厯冬至考¶
¶
　　治厯者以其新法與古人課疏密於千百世之上下則¶
往往新法能上合於古舊法不能下合於今布筭考之¶
愈前愈疏最後最密以理論之非前人拙後人工也蓋¶
前賢草創之初無所踵襲其法出於自心之精神其用¶
<pb:KR3f0007_WYG_004-1b>¶
力之勤百倍於後人也後人因前賢已有之法耽翫既¶
久開發益明積習考驗轉為精密略加潤色則青於藍¶
而寒於水其用力少而成功多是故後學之人當感前¶
賢之徳補其所未盡則可也以為莫已若則誣也厯代¶
諸厯可考者五十家今列叙其名目幷所造之人所距¶
之年各以其術推當時及近嵗之冬至復將新厯上考¶
與相參校則疏密異同從可知已¶
¶
　　太初厯漢武帝時鄧平等造¶
¶
<pb:KR3f0007_WYG_004-2a>¶
　　三統厯漢平帝時劉歆重造¶
¶
　　二厯並以太初元年丁丑嵗為距至萬厯二十二年¶
甲午嵗千六百九十七年以其法推太初元年天正¶
冬至得甲子及推萬厯二十二年天正冬至得癸巳¶
後天十四日唐一行以麟徳開元二厯上考太初元¶
年天正冬至當在辛酉謂太初所測非是今以新法¶
上考亦得辛酉與大衍所説同¶
¶
　　唐志大衍厯議曰太初元年三綂厯及周厯皆以¶
<pb:KR3f0007_WYG_004-2b>¶
十一月夜半合朔冬至日月俱起牽牛一度古厯¶
與近代密率相較二百年氣差一日三百年朔差¶
一日推而上之乆益先天引而下之乆益後天太¶
初元年周厯以甲子夜半合朔冬至麟徳厯以辛¶
酉禺中冬至十二月癸亥晡時合朔氣差三十二¶
辰朔差四辰此疎密之大較也僖公五年周厯漢¶
厯唐厯皆以辛亥南至後五百五十餘嵗至太初¶
元年周厯漢厯皆得甲子夜半冬至唐厯皆以辛¶
<pb:KR3f0007_WYG_004-3a>¶
酉則漢厯後天三日矣祖沖之張胄𤣥促上章嵗¶
至太初元年沖之以癸亥雞鳴冬至而胄𤣥以癸¶
亥日出欲令合於甲子而適與魯厯相㑹自此推¶
僖公五年魯厯以庚戌冬至而二家皆以甲寅且¶
僖公登觀臺以望而書雲物出於表晷天驗非時¶
史億度乖丘明正時之意以就劉歆之失今考麟¶
徳元年冬至唐厯皆以甲子而周厯漢厯皆以庚¶
午然則自太初下至麟徳差四日自太初上及僖¶
<pb:KR3f0007_WYG_004-3b>¶
公差三日不足疑也¶
¶
　　四分厯漢章帝時編訢等造靈帝時重修¶
¶
　　距熹平三年甲寅嵗至萬厯二十二年甲午嵗千四¶
百二十年以其法推熹平三年天正冬至得丁丑及¶
推萬厯二十二年天正冬至得壬辰後天十三日劉¶
宋祖沖之以大明厯上考熹平三年天正冬至當在¶
乙亥謂四分厯所推非是唐一行以大衍厯上考得¶
甲戌今以新法上考亦得甲戌與大衍同¶
¶
<pb:KR3f0007_WYG_004-4a>¶
　　宋志祖沖之議曰後漢書説四分厯法雖分章設¶
蔀剏自元和而晷儀衆數定於熹平三年四分厯¶
立冬中景長一丈立春中景九尺六寸㝷冬至南¶
極日晷最長二氣去至日數既同則中景應等而¶
前長後短頓差四寸此厯置冬至後天之驗也二¶
氣中景日差九分半弱進退均調略無盈縮以率¶
計之二氣各退二日十二刻則晷景之數立冬更¶
短立春更長並差二寸二氣中景俱長九尺八寸¶
<pb:KR3f0007_WYG_004-4b>¶
矣即立冬立春之正日也以此推之厯置冬至後¶
天亦二日十二刻也熹平三年時厯丁丑冬至加¶
時正在日中以二日十二刻減之天定以乙亥冬¶
至加時在夜半後三十八刻㝷古厯法並同四分¶
四分之數久則後天經三百年朔差一日是以漢¶
載四百食率在晦魏代已來遂革斯法世莫之非¶
者誠有效於天也¶
¶
　　乾象厯漢獻帝時劉洪造¶
¶
<pb:KR3f0007_WYG_004-5a>¶
　　距建安十一年丙戌嵗至萬厯二十二年甲午嵗千¶
三百八十八年以其法推建安十一年天正冬至得¶
乙丑及推萬厯二十二年天正冬至得丙戌後天七¶
日以大衍厯上考建安十一年天正冬至得壬戌新¶
法考之與大衍同¶
¶
　　景初厯魏明帝時楊偉造¶
¶
　　距景初元年丁巳嵗至萬厯二十二年甲午嵗千三¶
百五十七年以其法推景初元年天正冬至得丁未¶
<pb:KR3f0007_WYG_004-5b>¶
及推萬厯二十二年天正冬至得丁亥後天八日以¶
大衍厯上考景初元年天正冬至得甲辰新法考之¶
與大衍同¶
¶
　　泰始厯西晉武帝時劉智造¶
¶
　　距泰始十年甲午嵗至萬厯二十二年甲午嵗千三¶
百二十年以其法推泰始十年天正冬至得辛酉及¶
推萬厯二十二年天正冬至得丁亥後天八日以大¶
衍厯上考泰始十年天正冬至得戊午新法考之與¶
<pb:KR3f0007_WYG_004-6a>¶
大衍同¶
¶
　　三紀厯東晉孝武帝時姜岌造¶
¶
　　距太元九年甲申嵗至萬厯二十二年甲午嵗千二¶
百一十年以其法推太元九年天正冬至得戊戌及¶
推萬厯二十二年天正冬至得丁亥後天八日以大¶
衍厯上考太元九年天正冬至得乙未新法考之與¶
大衍同¶
¶
　　按自前漢太初已後至於劉宋元嘉已前諸厯所¶
<pb:KR3f0007_WYG_004-6b>¶
置冬至率皆後天三日葢由踵三綂之訛承四分¶
之謬不過為合以驗天非順天以求合故也一行¶
所謂有效於古宜合於今此乃前人定論今以諸¶
厯下推近嵗冬至差多者至十三四日少亦不下¶
七八日其當時亦未必與天合可知也自何承天¶
造元嘉厯測驗之後迄於授時則轉為精密矣是¶
故新法上考多與之合間有不合者其説放此云¶
¶
　　元嘉厯前宋文帝時何承天造¶
¶
<pb:KR3f0007_WYG_004-7a>¶
　　距元嘉二十年癸未嵗至萬厯二十二年甲午嵗千¶
一百五十一年以其法推元嘉二十年天正冬至得¶
乙巳及推萬厯二十二年天正冬至得甲申後天五¶
日以新法上考元嘉二十年天正冬至得乙巳與元¶
嘉厯合¶
¶
　　大明厯前宋孝武帝時祖沖之造¶
¶
　　距大明七年癸卯嵗至萬厯二十二年甲午嵗千一¶
百三十一年以其法推大明七年天正冬至得庚寅¶
<pb:KR3f0007_WYG_004-7b>¶
及推萬厯二十二年天正冬至得庚辰後天一日以¶
新法上考大明七年天正冬至得庚寅與大明厯合¶
¶
　　正光厯後魏孝明帝時李業興等造¶
¶
　　距正光三年壬寅嵗至萬厯二十二年甲午嵗千七¶
十二年以其法推正光三年天正冬至得己亥及推¶
萬厯二十二年天正冬至得庚辰後天一日以新法¶
上考正光三年天正冬至得己亥與正光厯合¶
¶
　　興和厯後魏孝静帝時李業興等重造¶
¶
<pb:KR3f0007_WYG_004-8a>¶
　　距興和二年庚申嵗至萬厯二十二年甲午嵗千五¶
十四年以其法推興和二年天正冬至得甲戌及推¶
萬厯二十二年天正冬至得辛巳後天二日以大衍¶
厯上考興和二年天正冬至得癸酉新法與大衍同¶
¶
　　天保厯北齊文宣帝時宋景業造¶
¶
　　距天保元年庚午嵗至萬厯二十二年甲午嵗千四¶
十四年以其法推天保元年天正冬至得丁卯及推¶
萬厯二十二年天正冬至得壬午後天三日以大衍¶
<pb:KR3f0007_WYG_004-8b>¶
厯上考天保元年天正冬至得丙寅新法與大衍同¶
¶
　　天和厯周武帝時甄鸞造¶
¶
　　距天和元年丙戌嵗至萬厯二十二年甲午嵗千二¶
十八年以其法推天和元年天正冬至得己丑及推¶
萬厯二十二年天正冬至得庚辰後天一日以大衍¶
厯上考天和元年天正冬至得庚寅新法與大衍同¶
¶
　　大象厯周静帝時馬顯等造¶
¶
　　距大象元年己亥嵗至萬厯二十二年甲午嵗千一¶
<pb:KR3f0007_WYG_004-9a>¶
十五年以其法推大象元年天正冬至得戊戌及推¶
萬厯二十二年天正冬至得庚辰後天一日以新法¶
上考大象元年天正冬至得戊戌與大象厯合¶
¶
　　開皇厯隋文帝時張賓等造¶
¶
　　距開皇四年甲辰嵗至萬厯二十二年甲午嵗千一¶
十年以其法推開皇四年天正冬至得甲子及推萬¶
厯二十二年天正冬至得庚辰後天一日以新法上¶
考開皇四年天正冬至得甲子與開皇厯合¶
¶
<pb:KR3f0007_WYG_004-9b>¶
　　皇極厯隋文帝時劉焯造¶
¶
　　距仁夀四年甲子嵗至萬厯二十二年甲午嵗九百¶
九十年以其法推仁夀四年天正冬至得己酉及推¶
萬厯二十二年天正冬至得辛巳後天二日以新法¶
上考仁夀四年天正冬至得己酉與皇極厯合¶
¶
　　大業厯隋文帝時張胄𤣥造煬帝時重定¶
¶
　　距大業四年戊辰嵗至萬厯二十二年甲午嵗九百¶
八十六年以其法推大業四年天正冬至得辛未及¶
<pb:KR3f0007_WYG_004-10a>¶
推萬厯二十二年天正冬至得庚辰後天一日以大¶
衍厯上考大業四年天正冬至得庚午新法與大衍¶
同¶
¶
　　戊寅厯唐髙祖時傅仁均造¶
¶
　　距武徳九年丙戌嵗至萬厯二十二年甲午嵗九百¶
六十八年以其法推武徳九年天正冬至得乙巳及¶
推萬厯二十二年天正冬至得壬午後天三日以大¶
衍厯上考武徳九年天正冬至得甲辰新法與大衍¶
<pb:KR3f0007_WYG_004-10b>¶
同¶
¶
　　麟徳厯唐髙宗時李淳風造¶
¶
　　距麟徳元年甲子嵗至萬厯二十二年甲午嵗九百¶
三十年以其法推麟徳元年天正冬至得甲子及推¶
萬厯二十二年天正冬至得辛巳後天二日以新法¶
上考麟徳元年天正冬至得甲子與麟徳厯合¶
¶
　　神龍厯唐中宗時南宫説等造¶
¶
　　距神龍元年乙巳嵗至萬厯二十二年甲午嵗八百¶
<pb:KR3f0007_WYG_004-11a>¶
八十九年以其法推神龍元年天正冬至得己亥及¶
推萬厯二十二年天正冬至得辛巳後天二日以新¶
法上考神龍元年天正冬至得己亥與神龍厯合¶
¶
　　大衍厯唐𤣥宗時僧一行等造¶
¶
　　距開元十二年甲子嵗至萬厯二十二年甲午嵗八¶
百七十年以其法推開元十二年天正冬至得戊寅¶
及推萬厯二十二年天正冬至得辛巳後天二日以¶
新法上考開元十二年天正冬至得戊寅與大衍厯¶
<pb:KR3f0007_WYG_004-11b>¶
合¶
¶
　　五紀厯唐代宗時郭獻之等造¶
¶
　　距寳應元年壬寅嵗至萬厯二十二年甲午嵗八百¶
三十二年以其法推寳應元年天正冬至得戊戌及¶
推萬厯二十二年天正冬至得辛巳後天二日以授¶
時厯上考寳應元年天正冬至得丁酉新法與授時¶
同¶
¶
　　貞元厯唐徳宗時徐承嗣等造¶
¶
<pb:KR3f0007_WYG_004-12a>¶
　　距建中五年甲子嵗至萬厯二十二年甲午嵗八百¶
一十年以其法推建中五年天正冬至得癸巳及推¶
萬厯二十二年天正冬至得辛巳後天二日以新法¶
上考建中五年即是興元元年天正冬至得癸巳與¶
貞元厯合¶
¶
　　宣明厯唐穆宗時徐昂等造¶
¶
　　距長慶二年壬寅嵗至萬厯二十二年甲午嵗七百¶
七十二年以其法推長慶二年天正冬至得壬子及¶
<pb:KR3f0007_WYG_004-12b>¶
推萬厯二十二年天正冬至得辛巳後天二日以新¶
法上考長慶二年天正冬至得壬子與宣明厯合¶
¶
　　崇𤣥厯唐昭宗時邊岡等造¶
¶
　　距景福元年壬子嵗至萬厯二十二年甲午嵗七百¶
二年以其法推景福元年天正冬至得己未及推萬¶
厯二十二年天正冬至得辛巳後天二日以新法上¶
考景福元年天正冬至得己未與崇𤣥厯合¶
¶
　　欽天厯後周世宗時王朴造¶
¶
<pb:KR3f0007_WYG_004-13a>¶
　　距顯徳三年丙辰嵗至萬厯二十二年甲午嵗六百¶
三十八年以其法推顯徳三年天正冬至得乙未及¶
推萬厯二十二年天正冬至得辛巳後天二日以新¶
法上考顯徳三年天正冬至得乙未與欽天厯合¶
¶
　　應天厯宋太祖時王處訥等造¶
¶
　　距建隆三年壬戌嵗至萬厯二十二年甲午嵗六百¶
三十二年以其法推建隆三年天正冬至得丙寅及¶
推萬厯二十二年天正冬至得辛巳後天二日以新¶
<pb:KR3f0007_WYG_004-13b>¶
法上考建隆三年天正冬至得丙寅與應天厯合¶
¶
　　乾元厯宋太宗時吳昭素等造¶
¶
　　距太平興國六年辛巳嵗至萬厯二十二年甲午嵗¶
六百一十三年以其法推太平興國六年天正冬至¶
得丙午及推萬厯二十二年天正冬至得辛巳後天¶
二日以新法上考太平興國六年天正冬至得丙午¶
與乾元厯合¶
¶
　　儀天厯宋真宗時史序等造¶
¶
<pb:KR3f0007_WYG_004-14a>¶
　　距咸平四年辛丑嵗至萬厯二十二年甲午嵗五百¶
九十三年以其法推咸平四年天正冬至得辛卯及¶
推萬厯二十二年天正冬至得辛巳後天二日以新¶
法上考咸平四年天正冬至得辛卯與儀天厯合¶
¶
　　乾興厯宋真宗時張奎造(命日起丁卯)¶
¶
　　距乾興元年壬戌嵗至萬厯二十二年甲午嵗五百¶
七十二年以其法推乾興元年天正冬至得辛巳及¶
推萬厯二十二年天正冬至得辛巳後天二日以新¶
<pb:KR3f0007_WYG_004-14b>¶
法上考乾興元年天正冬至得辛巳與乾興厯合¶
¶
　　崇天厯宋仁宗時宋行古造¶
¶
　　距天聖二年甲子嵗至萬厯二十二年甲午嵗五百¶
七十年以其法推天聖二年天正冬至得壬辰及推¶
萬厯二十二年天正冬至得辛巳後天二日以授時¶
厯上考天聖二年天正冬至得辛卯新法與授時同¶
¶
　　明天厯宋英宗時周琮等造¶
¶
　　距治平元年甲辰嵗至萬厯二十二年甲午嵗五百¶
<pb:KR3f0007_WYG_004-15a>¶
三十年以其法推治平元年天正冬至得辛酉及推¶
萬厯二十二年天正冬至得庚辰後天一日以新法¶
上考治平元年天正冬至得辛酉與明天厯合¶
¶
　　奉元厯宋神宗時沈括等造¶
¶
　　距熙寧七年甲寅嵗至萬厯二十二年甲午嵗五百¶
二十年以其法推熙寧七年天正冬至得癸丑及推¶
萬厯二十二年天正冬至得庚辰後天一日以新法¶
上考熙寧七年天正冬至得癸丑與奉元厯合¶
¶
<pb:KR3f0007_WYG_004-15b>¶
　　觀天厯宋哲宗時皇居卿造¶
¶
　　距元祐七年壬申嵗至萬厯二十二年甲午嵗五百¶
二年以其法推元祐七年天正冬至得戊子及推萬¶
厯二十二年天正冬至得庚辰後天一日以新法上¶
考元祐七年天正冬至得戊子與觀天厯合¶
¶
　　占天厯宋徽宗時姚舜輔造¶
¶
　　距崇寧二年癸未嵗至萬厯二十二年甲午嵗四百¶
九十一年以其法推崇寧二年天正冬至得乙酉及¶
<pb:KR3f0007_WYG_004-16a>¶
推萬厯二十二年天正冬至得庚辰後天一日以新¶
法上考崇寧二年天正冬至得乙酉與占天厯合¶
¶
　　紀元厯宋徽宗時姚舜輔重造(命日起己卯)¶
¶
　　距崇寧五年丙戌嵗至萬厯二十二年甲午嵗四百¶
八十八年以其法推崇寧五年天正冬至得辛丑及¶
推萬厯二十二年天正冬至得庚辰後天一日以新¶
法上考崇寧五年天正冬至得辛丑與紀元厯合¶
¶
　　大明厯金熙宗時楊級造¶
¶
<pb:KR3f0007_WYG_004-16b>¶
　　距天㑹五年丁未嵗至萬厯二十二年甲午嵗四百¶
六十七年以其法推天㑹五年天正冬至得辛卯及¶
推萬厯二十二年天正冬至得庚辰後天一日以新¶
法上考天㑹五年天正冬至得辛卯與大明厯合¶
¶
　　紀元厯宋髙宗時陳得一造¶
¶
　　距紹興五年乙卯嵗至萬厯二十二年甲午嵗四百¶
五十九年以其法推紹興五年天正冬至得癸酉及¶
推萬厯二十二年天正冬至得庚辰後天一日以新¶
<pb:KR3f0007_WYG_004-17a>¶
法上考紹興五年天正冬至得癸酉與紀元厯合¶
¶
　　乾道厯宋孝宗時劉孝榮造¶
¶
　　距乾道三年丁亥嵗至萬厯二十二年甲午嵗四百¶
二十七年以其法推乾道三年天正冬至得辛酉及¶
推萬厯二十二年天正冬至得庚辰後天一日以新¶
法上考乾道三年天正冬至得辛酉與乾道厯合¶
¶
　　淳熙厯宋孝宗時劉孝榮重造¶
¶
　　距淳熙三年丙申嵗至萬厯二十二年甲午嵗四百¶
<pb:KR3f0007_WYG_004-17b>¶
一十八年以其法推淳熙三年天正冬至得戊申及¶
推萬厯二十二年天正冬至得庚辰後天一日以新¶
法上考淳熙三年天正冬至得戊申與淳熙厯合¶
¶
　　大明厯金世宗時趙知微重修¶
¶
　　乙未厯金世宗時耶律履造(命日起壬申)¶
¶
　　二厯並以大定二十年庚子嵗為距至萬厯二十二¶
年甲午嵗四百一十四年以其法推大定二十年天¶
正冬至得己巳及推萬厯二十二年天正冬至得庚¶
<pb:KR3f0007_WYG_004-18a>¶
辰後天一日以新法上考大定二十年天正冬至得¶
己巳與大明厯合¶
¶
　　㑹元厯宋光宗時劉孝榮重造¶
¶
　　距紹熙二年辛亥嵗至萬厯二十二年甲午嵗四百¶
三年以其法推紹熙二年天正冬至得丁卯及推萬¶
厯二十二年天正冬至得庚辰後天一日以新法上¶
考紹熙二年天正冬至得丁卯與㑹元厯合¶
¶
　　綂天厯宋寧宗時楊忠輔造¶
¶
<pb:KR3f0007_WYG_004-18b>¶
　　距慶元五年己未嵗至萬厯二十二年甲午嵗三百¶
九十五年以其法推慶元五年天正冬至得己酉日¶
十六刻及推萬厯二十二年天正冬至得己卯日七¶
十八刻先新法八刻以新法上考慶元五年天正冬¶
至得己酉日十六刻與綂天厯合¶
¶
　　開禧厯宋寧宗時鮑澣之造¶
¶
　　距開禧三年丁卯嵗至萬厯二十二年甲午嵗三百¶
八十七年以其法推開禧三年天正冬至得辛卯及¶
<pb:KR3f0007_WYG_004-19a>¶
推萬厯二十二年天正冬至得庚辰後天一日以新¶
法上考開禧三年天正冬至得辛卯與開禧厯合¶
¶
　　庚午厯元太祖時耶律楚材造(命日起壬戌)¶
¶
　　距元太祖十五年庚辰嵗至萬厯二十二年甲午嵗¶
三百七十四年以其法推元太祖十五年天正冬至¶
得己亥及推萬厯二十二年天正冬至得庚辰後天¶
一日以新法上考元太祖十五年天正冬至得己亥¶
與庚午厯合¶
¶
<pb:KR3f0007_WYG_004-19b>¶
　　按元太祖以宋寧宗開禧二年丙寅嵗即位其十¶
五年嵗次庚辰乃宋寧宗嘉定十三年庚辰嵗也¶
元太宗在位通無庚辰年元志以為太宗誤矣¶
¶
　　淳祐厯宋理宗時李徳卿造¶
¶
　　距淳祐十年庚戌嵗至萬厯二十二年甲午嵗三百¶
四十四年以其法推淳祐十年天正冬至得丙子及¶
推萬厯二十二年天正冬至得庚辰後天一日以新¶
法上考淳祐十年天正冬至得丙子與淳祐厯合¶
¶
<pb:KR3f0007_WYG_004-20a>¶
　　㑹天厯宋理宗時譚玉造¶
¶
　　距寳祐元年癸丑嵗至萬厯二十二年甲午嵗三百¶
四十一年以其法推寳祐元年天正冬至得壬辰及¶
推萬厯二十二年天正冬至得庚辰後天一日以新¶
法上考寳祐元年天正冬至得壬辰與㑹天厯合¶
¶
　　成天厯宋度宗時陳鼎造¶
¶
　　距咸淳七年辛未嵗至萬厯二十二年甲午嵗三百¶
二十三年以其法推咸淳七年天正冬至得丙寅及¶
<pb:KR3f0007_WYG_004-20b>¶
推萬厯二十二年天正冬至得庚辰後天一日以新¶
法上考咸淳七年天正冬至得丙寅與成天厯合¶
¶
　　授時厯元世祖時許衡等造¶
¶
　　距至元十八年辛巳嵗至萬厯二十二年甲午嵗三¶
百一十三年以其法推至元十八年天正冬至得己¶
未日夜半後六刻及推萬厯二十二年天正冬至得¶
己卯日八十六刻先新法四分刻之三以新法上考¶
至元十八年天正冬至得己未日夜半後六刻與授¶
<pb:KR3f0007_WYG_004-21a>¶
時厯合¶
¶
　　古有黄帝顓頊夏殷周魯六家之厯今皆不傳而¶
見於史志者自漢迄元凡五十家其積年日法雖¶
殊然用以推古今冬至則一也萬厯二十一年癸¶
巳嵗仲冬十一月二十九日己卯加時在夜半前¶
冬至此冬至乃萬厯二十二年甲午嵗嵗首黄鍾¶
建子之月一陽來復生物之始厯家所謂天正冬¶
至是也今以古厯五十家之法下推甲午嵗己卯¶
<pb:KR3f0007_WYG_004-21b>¶
日冬至其合者僅二乃其不合者四十有八此内¶
後一日者二十三家後二日者十五家後五日七¶
日十三日者各一家後二日十四日者各二家後¶
八日者三家以新法上考五十家厯所距之年天¶
正冬至則合者三十六不合者十四其不合者太¶
初三綂四分乾象景初泰始三紀興和天保天和¶
大業戊寅此十二家在大衍已前者今以大衍厯¶
考之皆與新法所推同則知新法非不合也葢彼¶
<pb:KR3f0007_WYG_004-22a>¶
造厯之時測驗未密祖沖之及一行已有定論矣¶
唐五紀宋崇天此二家者在大衍後葢寫大衍舊¶
率而失之後天也今以綂天厯授時厯考之亦與¶
新法所推同以此觀之古今諸厯相較新法為密¶
庶㡬千嵗之日至可坐而致云¶
¶
　　附録三條¶
¶
　　一自萬厯二十二年甲午已後六十年中間春秋¶
二分冬夏二至大統厯與新法不同者凡二十¶
<pb:KR3f0007_WYG_004-22b>¶
四條新法皆在大統前一日大統皆在新¶
法後一日夫二至二分乃四郊大祀之期¶
大統厯法或誤故不可不辨也撮其略列¶
于此¶
¶
　　冬至　庚戌年(戊申己酉)　甲寅年(己巳庚午)　戊午年(庚寅辛夘)¶
¶
　　癸未年(辛丑壬寅)　丁亥年(壬戌癸亥)　辛卯年(癸未甲申)¶
¶
　　夏至　丙申年(壬辰癸巳)　庚子年(癸丑甲寅)甲辰年(甲戌乙亥)¶
¶
　　乙丑年(甲子乙丑)　己巳年(乙酉丙戌)癸酉年(丙午丁未)¶
¶
<pb:KR3f0007_WYG_004-23a>¶
　　春分　丁酉年(丙寅丁卯)　戊午年(丙辰丁巳)壬戌年(丁丑戊寅)¶
¶
　　丙寅年(戊戌己亥)　庚午年(己未庚申)辛卯年(己酉庚戌)¶
¶
　　秋分　癸卯年(庚子辛丑)　丁未年(辛酉壬戌)辛亥年(壬午癸未)¶
¶
　　丙子年(癸巳甲午)　庚辰年(甲寅乙夘)甲申年(乙亥丙子)¶
¶
　　右二分辨之稍難惟二至憑晷景以驗之則真¶
偽最易辨而厯法疎密可決矣¶
¶
　　一凡厯法之疎密當以天為驗證是乃厯之本也¶
何謂天之驗證自古以來景長之極為真冬至¶
<pb:KR3f0007_WYG_004-23b>¶
長之不極雖名冬至實非真冬至也景短之極¶
為真夏至短之不極雖名夏至實非真夏至也¶
且如萬厯二十四年五月夏至大統厯推得癸¶
巳而新法推得壬辰此夏至之不相同也萬厯¶
三十八年十一月冬至大統厯推得己酉而新¶
法推得戊申此冬至之不相同也夫癸巳壬辰¶
己酉戊申此四日無題勒欵識孰知其真否可¶
與衆共辨者惟晷景是證耳若萬厯二十四年¶
<pb:KR3f0007_WYG_004-24a>¶
夏至之日其景不短而前一日之景卻短萬厯¶
三十八年冬至之日其景不長而前一日之景¶
卻長則知新法為密大統為疎亦昭然矣後漢¶
志曰厯不差不改不驗不用未差無以知其失¶
未驗無以知其是失然後改是然後用此前賢¶
定論也今亦未敢自以新法為是恭候欽依清¶
臺測驗可以決其是否耳餘條冬夏至悉皆放¶
此云¶
¶
<pb:KR3f0007_WYG_004-24b>¶
　　一萬厯三十八年庚戌嵗依大綂厯丙子日子正¶
二刻小滿該閏三月依新法乙亥日亥正一刻¶
小滿該閏四月萬厯四十年壬子嵗依大綂厯¶
庚寅日子正初刻大寒該閏十一月依新法己¶
丑日亥初三刻大寒該閏十二月皆因時差一¶
辰遂致氣差一日而致閏差一月若庚戌嵗者¶
不獨差一月又且差一季以夏為春矣傳曰閏¶
以正時時以作事事以厚生生民之道於是乎¶
<pb:KR3f0007_WYG_004-25a>¶
在可不慎歟此亦厯家之所當辨者也¶
¶
　　已上三條乃議厯之要務是故表而出之伏候¶
聖明采擇¶
¶
¶
¶
¶
¶
<pb:KR3f0007_WYG_004-25b>¶
¶
¶
¶
¶
¶
¶
¶
¶
　　聖壽萬年厯卷三¶
¶
