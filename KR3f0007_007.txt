# -*- mode: mandoku-view -*-
#+TITLE: 聖壽萬年曆
#+DATE: 2019-03-29 21:08:13.787640
#+PROPERTY: ID KR3f0007
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 7
<pb:KR3f0007_WYG_007-1a>¶
　　欽定四庫全書¶
¶
　　律厯融通巻一¶
¶
　　明　朱載堉　撰¶
¶
　　自落下閎造太初厯取法黄鍾律數而後知創厯不¶
可無所本自僧一行造大衍厯改從大易䇿數而後¶
知修厯不可有所拘易大傳曰河出圖雒出書聖人¶
則之所謂則之者非止畫卦叙疇二事而已至若律¶
厯禮樂莫不皆然葢天地萬物無非陰陽而圖書二¶
<pb:KR3f0007_WYG_007-1b>¶
者陰陽之妙盡矣夫六經之道同歸禮樂之用為急¶
然而厯者禮之本也律者樂之宗也何以言之夫厯¶
之興也測景於天景有消長因之以考分至以序四¶
時而五禮本之律之始也候氣於地氣有深淺因之¶
以辨清濁以正五音而六樂宗之聖人作樂以應天¶
制禮以配地故曰律居陰而治陽厯居陽而治陰律¶
厯迭相治也其間不容髮而相錯綜也以河圖雒書¶
言之則河圖者禮也雒書者樂也樂記曰天尊地卑¶
<pb:KR3f0007_WYG_007-2a>¶
君臣定矣卑高以陳貴賤位矣動静有常小大殊矣¶
方以類聚物以羣分則性命不同矣在天成象在地¶
成形如此則禮者天地之别也其河圖之謂歟地氣¶
上齊天氣下降陰陽相摩天地相蕩鼓之以雷霆奮¶
之以風雨動之以四時煖之以日月而百化興焉如¶
此則樂者天地之和也其雒書之謂歟故河圖圓而¶
左旋其數則偶所謂居陽而治陰也十二辰次以之¶
雒書方而右轉其數則奇所謂居陰而治陽也七曜¶
<pb:KR3f0007_WYG_007-2b>¶
以之陽道常饒陰道常乏故河圖之數五十五視大¶
衍而有餘雒書之數四十五視大衍而不足合河圖¶
與雒書共得百數若陰陽之交構牝牡之相銜均而¶
分之得大衍之數者二此天地自然之至理故律厯¶
倚之而起數語其經則厯有十二辰次律有十二宫¶
調語其緯則厯有七曜律有七音河圖厯也故有四¶
時迭運之象雒書律也故有三分損益之象是以黄¶
鍾之管九寸則雒書而為律元黄鍾之尺百分則河¶
<pb:KR3f0007_WYG_007-3a>¶
圖而為度母從黍之律横黍之度長短分齊交相契¶
合斯乃造化之妙故名之曰黄鍾厯法葢言倚數取¶
諸此也夫七八九六者天地之大數也七為少陽八¶
為少陰九為老陽六為老陰陽屬於天陰屬於地天¶
體圓其用方故七□為天之象而九□為天之數地¶
體方其用圓故八□為地之象而六□為地之數夫¶
數者混融乎太極之先昭晰乎有象之後方圓曲直¶
天下之真象圍徑積實天下之真數即象以求數則¶
<pb:KR3f0007_WYG_007-3b>¶
數外無象因數以㑹象則象外無數二者相須而未¶
嘗相離也圖書者方圓之至方圓者動静之機動静¶
者陰陽之本陽竒而陰耦故天一而地二陽動而陰¶
静故天圓而地方刓方以為圓則静者不能無動引¶
圓以為方則動者不能無静静為之體則動為之用¶
動為之體則静為之用用以體為基體以用為本此¶
陰陽之所相根而造化之所不窮也河圖者其天地¶
對待之數乎以天一處於北則地二自然處於南以¶
<pb:KR3f0007_WYG_007-4a>¶
天三處於東則地四自然處於西四位既定則天五¶
自然居乎中中也者四方所取正也六與一合六即¶
一五也七與二合七即二五也為八為九者三五四¶
五也四方既正則五五相比十復居於中矣此皆自¶
然相合之數五行之所以生成也故孔子曰天數五¶
地數五五位相得而各有合此之謂也雒書者其參¶
天兩地之數乎陽生於下而左旋陰生於上而右旋¶
陽數則參天參者三也自一三如三三三如九三九¶
<pb:KR3f0007_WYG_007-4b>¶
二十七本文無十故去其二十而言七三其七為二¶
十一去二十則一復處於下陰數則兩地兩者二也¶
自二二如四二四如八二八十六本文無十故去其¶
十而言六二其六為十二去十則二復處於上過此¶
以往積數萬億皆不越乎此八位既定則五數自然¶
居乎中中也者是亦八位所取正也以一加五則六¶
在一後以六加五為十一去十則一在六先以三加¶
五則八在三後以八加五為十三去十則三在八先¶
<pb:KR3f0007_WYG_007-5a>¶
以至四九二七亦莫不互相加益而為先後也此皆¶
自然相比之數亦五行之所以生成也故孔子曰參¶
天兩地而倚數此之謂也是知河圖之數五十五者¶
天也合而用之者聖人也雒書之數四十五者天也¶
倚而用之者聖人也河圖之五行則以相生而順行¶
雒書之五行則以相制而逆運二者皆起於一推其¶
生則土居未中推其制則土居丑中是又自然有相¶
合之理劉歆謂河圖雒書相為經緯豈微義哉邵雍¶
<pb:KR3f0007_WYG_007-5b>¶
曰圓者河圖之數方者雒書之文當知方以為體則¶
圓以為用圓以為體則方以為用圓者徑一而圍三¶
方者徑一而圍四河圖以十居中圓以推之三其十¶
為三十故圖外成數六七八九總三十方以推之四¶
其十為四十故圖内外生成之數總四十雒書以五¶
居中圓以推之三其五為十五故書從横皆十五方¶
以推之四其五為二十故書外陽數一三九七總二¶
十陰數二四八六亦總二十體用相因莫匪自然至¶
<pb:KR3f0007_WYG_007-6a>¶
哉圖書其象數之原乎夫物生而後有象象而後有¶
滋滋而後有數象之與數若異用也而本則一若殊¶
途也而歸則同不明乎數不足與語象不明乎象不¶
足與語數是故欲明律厯之學必以象數為先天道¶
生於太一一變而為七七變而為九七與八乾坤之¶
體坎離之象也九與六乾坤之用坎離之數也七九¶
中實六八中虚竒偶陰陽之理也故天象多用七而¶
天數多用九用七者若日月五星而為七政四方各¶
<pb:KR3f0007_WYG_007-6b>¶
七宿是也用九者三九二十七故二十七日有奇而¶
月離一周焉四九三十六故三百六旬有餘而日躔¶
一周焉河圖一六屬水而為北方七宿二七屬火而¶
為南方七宿三八屬木而為東方七宿四九屬金而¶
為西方七宿五十屬土而為大衍之數故唐志云大¶
衍為天之樞如環之無端葢律厯之大紀也十乃全¶
數居中央而為宫九次之居西方而為商八次之居¶
東方而為角七次之居南方而為徵六次之居北方¶
<pb:KR3f0007_WYG_007-7a>¶
而為羽此五聲之位清濁之序也然五聲之相生由¶
中而南故宫生徵由南而西故徵生商由西而北故¶
商生羽由北而東故羽生角始於宫終於角左旋一¶
周以象河圖也六律之相生自子而亥故黄鍾生仲¶
吕自亥而戌故仲吕生無射自戌而酉故無射生夾¶
鍾自酉而申故夾鍾生夷則乃至於丑而止故始於¶
黄鍾而終於林鍾右旋一周以象雒書也日為太陽¶
其數九居雒書之正南故蕤賔在午月為太陰其數¶
<pb:KR3f0007_WYG_007-7b>¶
六居雒書之西北故應鍾在亥黄鍾為填星太蔟為¶
太白姑洗為嵗星林鍾為熒惑南吕為辰星蕤賔為¶
日應鍾為月厯有五緯七政律有五聲七始故律厯¶
同一道天之陰陽五行一氣而已有氣必有數有聲¶
厯以紀數而聲寓律以宣聲而數行律與厯同流行¶
相生黄鍾者聲氣之元者乎蕤賔應鍾是名中和所¶
以濟五音和陰陽旋宫之律可定聲氣之元周流而¶
不窮矣故周髀曰冬至夏至觀律之數聽鍾之音知¶
<pb:KR3f0007_WYG_007-8a>¶
寒暑之極明代序之化是知律者厯之本也厯者律¶
之宗也其數可相倚而不可相違故曰律厯融通此¶
之謂也¶
¶
　　黄鍾厯法上(凡五篇)¶
¶
　　步律吕第一¶
¶
　　律元九¶
¶
　　黄鍾之管長九寸從黍為分之九寸也寸皆九分凡¶
八十一分雒書之奇自相乘之數也是為厯本故以¶
<pb:KR3f0007_WYG_007-8b>¶
萬厯九年為元義取諸此上考往古下推來今皆距¶
律元為筭¶
¶
　　律母百¶
¶
　　黄鍾之尺長十寸横黍為分之十寸也寸皆十分凡¶
百分河圖之偶自相乘之數也是為母法秒滿法從¶
分分滿法從刻刻滿法從日度下分秒放此不滿秒¶
者為忽¶
¶
　　律限三百¶
¶
<pb:KR3f0007_WYG_007-9a>¶
　　紀之以三是也律母三之得律限夫三十為世三百¶
為十世年逺數盈漸差天度古人所謂斗厯改憲之¶
期¶
¶
　　律摠六十¶
¶
　　平之以六是也五聲乘十二律得六十調是名律摠¶
置律摠為實三而一所得是名律差¶
¶
　　律數十二¶
¶
　　國語曰紀之以三平之以六成於十二天之道也天¶
<pb:KR3f0007_WYG_007-9b>¶
之大數不過十二是故律厯宗之¶
¶
　　律率三十¶
¶
　　古法日餘十六分之七今改日餘千六百分之六百¶
九十九大餘紀之以三小餘滿法從日不滿退除為¶
刻及分¶
¶
　　黄鍾　　冬至益卦初九　　小寒益卦六二¶
¶
　　復卦　初九　六二　六三　六四　六五　上六¶
¶
　　頤卦　初九　六二　六三　六四　六五　上九¶
¶
<pb:KR3f0007_WYG_007-10a>¶
　　屯卦　初九　六二　六三　六四　九五　上六¶
¶
　　既濟　初九　六二　九三　六四　九五　上六¶
¶
　　家人　初九　六二　九三　六四　九五　上九¶
¶
　　大吕　　大寒益卦六二　　立春益卦六四¶
¶
　　臨卦　初九　九二　六三　六四　六五　上六¶
¶
　　明夷　初九　六二　九三　六四　六五　上六¶
¶
　　賁卦　初九　六二　九三　六四　六五　上九¶
¶
　　損卦　初九　九二　六三　六四　六五　上九¶
¶
<pb:KR3f0007_WYG_007-10b>¶
　　節卦　初九　九二　六三　六四　九五　上六¶
¶
　　太蔟　　雨水益卦九五　　驚蟄益卦上九¶
¶
　　泰卦　初九　九二　九三　六四　六五　上六¶
¶
　　大畜　初九　九二　九三　六四　六五　上九¶
¶
　　需卦　初九　九二　九三　六四　九五　上六¶
¶
　　小畜　初九　九二　九三　六四　九五　上九¶
¶
　　中孚　初九　九二　六三　六四　九五　上九¶
¶
　　夾鍾　　春分震卦初九　　清明震卦六二¶
¶
<pb:KR3f0007_WYG_007-11a>¶
　　大壯　初九　九二　九三　九四　六五　上六¶
¶
　　歸妹　初九　九二　六三　九四　六五　上六¶
¶
　　豐卦　初九　六二　九三　九四　六五　上六¶
¶
　　離卦　初九　六二　九三　九四　六五　上九¶
¶
　　噬嗑　初九　六二　六三　九四　六五　上九¶
¶
　　姑洗　　穀雨震卦六三　　立夏震卦九四¶
¶
　　夬卦　初九　九二　九三　九四　九五　上六¶
¶
　　大有　初九　九二　九三　九四　六五　上九¶
¶
<pb:KR3f0007_WYG_007-11b>¶
　　睽卦　初九　九二　六三　九四　六五　上九¶
¶
　　兌卦　初九　九二　六三　九四　九五　上六¶
¶
　　革卦　初九　六二　九三　九四　九五　上六¶
¶
　　仲吕　　小滿震卦六五　　芒種震卦上六¶
¶
　　乾卦　初九　九二　九三　九四　九五　上九¶
¶
　　履卦　初九　九二　六三　九四　九五　上九¶
¶
　　同人　初九　六二　九三　九四　九五　上九¶
¶
　　无妄　初九　六二　六三　九四　九五　上九¶
¶
<pb:KR3f0007_WYG_007-12a>¶
　　隨卦　初九　六二　六三　九四　九五　上六¶
¶
　　蕤賔　　夏至恒卦初六　　小暑恒卦九二¶
¶
　　姤卦　初六　九二　九三　九四　九五　上九¶
¶
　　大過　初六　九二　九三　九四　九五　上六¶
¶
　　鼎卦　初六　九二　九三　九四　六五　上九¶
¶
　　未濟　初六　九二　六三　九四　六五　上九¶
¶
　　解卦　初六　九二　六三　九四　六五　上六¶
¶
　　林鍾　　大暑恒卦九三　　立秋恒卦九四¶
¶
<pb:KR3f0007_WYG_007-12b>¶
　　遯卦　初六　六二　九三　九四　九五　上九¶
¶
　　訟卦　初六　九二　六三　九四　九五　上九¶
¶
　　困卦　初六　九二　六三　九四　九五　上六¶
¶
　　咸卦　初六　六二　九三　九四　九五　上六¶
¶
　　旅卦　初六　六二　九三　九四　六五　上九¶
¶
　　夷則　　處暑恒卦六五　　白露恒卦上六¶
¶
　　否卦　初六　六二　六三　九四　九五　上九¶
¶
　　萃卦　初六　六二　六三　九四　九五　上六¶
¶
<pb:KR3f0007_WYG_007-13a>¶
　　晉卦　初六　六二　六三　九四　六五　上九¶
¶
　　豫卦　初六　六二　六三　九四　六五　上六¶
¶
　　小過　初六　六二　九三　九四　六五　上六¶
¶
　　南吕　　秋分巽卦初六　　寒露巽卦九二¶
¶
　　觀卦　初六　六二　六三　六四　九五　上九¶
¶
　　漸卦　初六　六二　九三　六四　九五　上九¶
¶
　　渙卦　初六　九二　六三　六四　九五　上九¶
¶
　　坎卦　初六　九二　六三　六四　九五　上六¶
¶
<pb:KR3f0007_WYG_007-13b>¶
　　井卦　初六　九二　九三　六四　九五　上六¶
¶
　　無射　　霜降巽卦九三　　立冬巽卦六四¶
¶
　　剝卦　初六　六二　六三　六四　六五　上九¶
¶
　　比卦　初六　六二　六三　六四　九五　上六¶
¶
　　蹇卦　初六　六二　九三　六四　九五　上六¶
¶
　　艮卦　初六　六二　九三　六四　六五　上九¶
¶
　　蒙卦　初六　九二　六三　六四　六五　上九¶
¶
　　應鍾　　小雪巽卦九五　　大雪巽卦上九¶
¶
<pb:KR3f0007_WYG_007-14a>¶
　　坤卦　初六　六二　六三　六四　六五　上六¶
¶
　　謙卦　初六　六二　九三　六四　六五　上六¶
¶
　　師卦　初六　九二　六三　六四　六五　上六¶
¶
　　升卦　初六　九二　九三　六四　六五　上六¶
¶
　　蠱卦　初六　九二　九三　六四　六五　上九¶
¶
　　求汎距定距¶
¶
　　置律元所距積年為汎距來加往減律限為定距若汎¶
距在律限已下不及減者反減律限為定距諸應加減¶
<pb:KR3f0007_WYG_007-14b>¶
亦反之¶
¶
　　求汎積定積¶
¶
　　置所求定距以律數乗之為積月以積月乘日率為積¶
日以積月乘日餘為積餘積餘滿法併入積日為嵗汎¶
積¶
¶
　　置定距自相乘為實七之八而一所得滿律母為分不¶
滿退除為秒忽是名所求嵗差來減往加汎積為嵗定¶
積¶
¶
<pb:KR3f0007_WYG_007-15a>¶
　　求正律䇿¶
¶
　　置所求定積與次年定積相減餘如律數而一得正律¶
策¶
¶
　　求半律策¶
¶
　　置所求正律策二而一得半律策¶
¶
　　求均策¶
¶
　　置所求半律策三而一得均策¶
¶
　　求聲策¶
¶
<pb:KR3f0007_WYG_007-15b>¶
　　置所求均策五得一而聲策¶
¶
　　求黄鍾正律大小餘及時刻¶
¶
　　置所求嵗定積來加往減大餘五十五小餘六大餘滿¶
律摠去之不盡來即所求往反減律摠得黄鍾正律大¶
小餘其大餘命甲子筭外小餘以律數乘之刻滿律母¶
為時命子正筭外若滿半律母亦進作一時命子初筭¶
外餘如律數而一為刻不滿為初刻¶
¶
　　求黄鍾前段半律及次律¶
¶
<pb:KR3f0007_WYG_007-16a>¶
　　置所求黄鍾正律大小餘減去半律策即得黄鍾前段¶
半律之數如不及減則加律摠減之若求次律者以半¶
律策累加之滿律摠去之各得次律正半之數命法如¶
前¶
¶
　　求均及聲¶
¶
　　置本月正律或半律大小餘以均策累加之即得次均¶
之大小餘其正半律日即為初均加者為中均再加為¶
末均求五聲之日者以聲策累加之即得次聲之大小¶
<pb:KR3f0007_WYG_007-16b>¶
餘其正半律日即命為宫次第加者為商為角為徵為¶
羽餘同上¶
¶
　　求爻象¶
¶
　　置黄鍾正律大小餘命為益卦初九爻象以半律策累¶
加之得益六二至巽上九而止是為二十四氣爻象又¶
置黄鍾正律大小餘即復卦初九爻象以聲策累加之¶
得復六二至蠱上九而止是為三百六十當期之日惟¶
盈日無爻象餘同上¶
¶
<pb:KR3f0007_WYG_007-17a>¶
　　歩發歛第二¶
¶
　　建寅　　立春正月節　　雨水正月中¶
¶
　　東風解凍　　　蟄蟲始振　　　魚陟負冰¶
¶
　　獺祭魚　　　　候雁北　　　　草木萌動¶
¶
　　建卯　　驚蟄二月節　　春分二月中¶
¶
　　桃始華　　　　倉庚鳴　　　　鷹化為鳩¶
¶
　　𤣥鳥至　　　　雷乃發聲　　　始電¶
¶
　　建辰　　清明三月節　　榖雨三月中¶
¶
<pb:KR3f0007_WYG_007-17b>¶
　　桐始華　　　　田鼠化為鴽　　虹始見¶
¶
　　萍始生　　　　鳴鳩拂其羽　　戴勝降于桑¶
¶
　　建巳　　立夏四月節　　小滿四月中¶
¶
　　螻蟈鳴　　　　蚯蚓出　　　　王瓜生¶
¶
　　苦菜秀　　　　靡草死　　　　麥秋至¶
¶
　　建午　　芒種五月節　　夏至五月中¶
¶
　　螳螂生　　　　鵙始鳴　　　　反舌無聲¶
¶
　　鹿角解　　　　蜩始鳴　　　　半夏生¶
¶
<pb:KR3f0007_WYG_007-18a>¶
　　建未　　小暑六月節　　大暑六月中¶
¶
　　温風至　　　　蟋蟀居壁　　　鷹始摯¶
¶
　　腐草為螢　　　土潤溽暑　　　大雨時行¶
¶
　　建申　　立秋七月節　　處暑七月中¶
¶
　　涼風至　　　　白露降　　　　寒蟬鳴¶
¶
　　鷹乃祭鳥　　　天地始肅　　　禾乃登¶
¶
　　建酉　　白露八月節　　秋分八月中¶
¶
　　鴻雁來　　　　𤣥鳥歸　　　　羣鳥養羞¶
¶
<pb:KR3f0007_WYG_007-18b>¶
　　雷始収聲　　　蟄蟲坏户　　　水始涸¶
¶
　　建戌　　寒露九月節　　　霜降九月中¶
¶
　　鴻雁來賔　　　雀入大水為蛤　菊有黄華¶
¶
　　豺乃祭獸　　　草木黄落　　　蟄蟲咸俯¶
¶
　　建亥　　立冬十月節　　　小雪十月中¶
¶
　　水始冰　　　　地始凍　　　　雉入大水為蜃¶
¶
　　虹藏不見　天氣上升地氣下降　閉塞而成冬¶
¶
　　建子　　大雪十一月節　冬至十一月中¶
¶
<pb:KR3f0007_WYG_007-19a>¶
　　鶡鴠不鳴　　　虎始交　　　　荔挺出¶
¶
　　蚯蚓結　　　　麈角解　　　　水泉動¶
¶
　　建丑　　小寒十二月節　大寒十二月中¶
¶
　　鴈北鄉　　　　鵲始巢　　　　雉雊¶
¶
　　雞乳　　　　　征鳥厲疾　　　水澤腹堅¶
¶
　　求二十四氣¶
¶
　　倂所求正律半律䇿及黄鍾大小餘滿律摠去之即立¶
春正月節累加半律䇿得次氣大小餘滿律摠去之命¶
<pb:KR3f0007_WYG_007-19b>¶
如上¶
¶
　　求七十二候¶
¶
　　置立春大小餘即東風解凍之候累加均䇿得次候大¶
小餘滿律摠去之命如上¶
¶
　　求五行用事¶
¶
　　各以四立之節為春木夏火秋金冬水始用事日聲䇿¶
三之以減四季中氣各得其季土始用事日¶
¶
　　求列宿當直¶
¶
<pb:KR3f0007_WYG_007-20a>¶
　　置嵗定積倂入正半律䇿來加往減九日六刻滿宿周¶
二十八日去之不盡來即所求往反減宿周餘為立春¶
日當直宿命起角宿筭外累加半律䇿滿宿周去之各¶
得次氣日當直宿¶
¶
　　求建除¶
¶
　　建除滿平定執破危成收開閉終而復始交節之後各¶
以同月之日為建故交節之始與上日重名¶
¶
　　求納音¶
¶
<pb:KR3f0007_WYG_007-20b>¶
　　子午丑未甲乙起宫寅申卯酉甲乙起商辰戌巳亥甲¶
乙起角丙丁而下例知凡宫為土商金角木徵火羽水¶
迭為次第終而復始各以所生者為納音¶
¶
　　步朔閏第三¶
¶
　　朔策二十九日五十三刻五分九十三秒¶
¶
　　朢策十四日七十六刻五十二分九十六秒半¶
¶
　　弦策七日三十八刻二十六分四十八秒少¶
¶
　　寅月策五十九日六刻十一分八十六秒¶
¶
<pb:KR3f0007_WYG_007-21a>¶
　　卯月策八十八日五十九刻十七分七十九秒¶
¶
　　辰月策百一十八日十二刻二十三分七十二秒¶
¶
　　巳月策百四十七日六十五刻二十九分六十五秒¶
¶
　　午月策百七十七日十八刻三十五分五十八秒¶
¶
　　未月策二百六日七十一刻四十一分五十一秒¶
¶
　　申月策二百三十六日二十四刻四十七分四十四秒¶
¶
　　酉月策二百六十五日七十七刻五十三分三十七秒¶
¶
　　戌月䇿二百九十五日三十刻五十九分三十秒¶
¶
<pb:KR3f0007_WYG_007-21b>¶
　　亥月策三百二十四日八十三刻六十五分二十三秒¶
¶
　　子月策三百五十四日三十六刻七十一分十六秒¶
¶
　　丑月策三百八十三日八十九刻七十七分九秒¶
¶
　　求閏餘¶
¶
　　置嵗定積來加往減二十日二十刻五十分朔策為法¶
除之不盡來即所求往反減朔䇿得閏餘¶
¶
　　求汎閏¶
¶
　　視閏餘在十八日已上者其年有閏置所求閏餘全分¶
<pb:KR3f0007_WYG_007-22a>¶
加九十刻六十三分卻與朔策相減視餘㡬日為閏㡬¶
月起建寅月命之即汎閏月不滿日者有閏在年前子¶
丑月¶
¶
　　求朔積¶
¶
　　置所求月策減去閏餘即其月朔積若求閏月及閏後¶
月者復加朔策方為其月朔積¶
¶
　　求經朔弦望¶
¶
　　置所求朔積加黄鍾正律大小餘滿律摠去之各得其¶
<pb:KR3f0007_WYG_007-22b>¶
月經朔加以望策即得經望以弦策加經朔得上弦加¶
經望得下弦¶
¶
　　又法置正月經朔大小餘累加弦策滿律摠去之亦得¶
弦望及次朔大小餘若徑求次朔以朔策加之¶
¶
　　凡考古係天正者以年前十一月為正月正月為三月¶
係地正者以年前十二月為正月正月為二月各照常¶
法推之¶
¶
　　求盈虚¶
¶
<pb:KR3f0007_WYG_007-23a>¶
　　置十六日減所求半律策餘為沒限恒氣小餘在沒限¶
已上為有沒之氣以十五乘之用減半律策餘如半律¶
策小餘而一為日併恒氣大餘為沒古厯謂之沒今厯¶
謂之盈¶
¶
　　置三十日減去朔策餘為朔虚經朔小餘在朔虚已下¶
為有滅之朔以三十乘之如朔虚而一為日併經朔大¶
餘為滅古厯謂之滅今厯謂之虚¶
¶
　　步日躔第四¶
¶
<pb:KR3f0007_WYG_007-23b>¶
　　日平行一度¶
¶
　　躔周三百六十五度二十五分¶
¶
　　躔中百八十二度六十二分半¶
¶
　　象策九十一度三十一分二十五秒¶
¶
　　半象策四十五度六十五分六十二秒半¶
¶
　　辰策三十度四十三分七十五秒¶
¶
　　半辰策十五度二十一分八十七秒半¶
¶
　　赤道嵗差一分五十秒¶
¶
<pb:KR3f0007_WYG_007-24a>¶
　　黄道嵗差一分三十八秒¶
¶
　　盈初縮末限八十八日九十一刻¶
¶
　　縮初盈末限九十三日七十一刻¶
¶
　　求經朔弦望入厯¶
¶
　　置嵗定積與次年嵗定積相減餘為嵗周半之為嵗中¶
凡所求月朔積即經朔入厯以弦望策加之得弦望入¶
厯冬至後為盈夏至後為縮滿嵗中去之即盈縮相代¶
¶
　　求盈縮初末限¶
¶
<pb:KR3f0007_WYG_007-24b>¶
　　視入厯盈者在盈初縮末限已下縮者在縮初盈末限¶
已下為初限已上反減嵗中餘為末限¶
¶
　　求盈縮差¶
¶
　　盈初縮末者立差三十一忽平差二分四十六秒定差¶
五百一十三分三十二秒縮初盈末者立差二十七忽¶
平差二分二十一秒定差四百八十七分六秒各置立¶
差以所求限大餘乘之加平差又乘之用減定差再乘¶
之滿萬為度不滿退除為分秒命為盈縮積與次限盈¶
<pb:KR3f0007_WYG_007-25a>¶
縮積相減餘為盈縮分以乘入厯初末限下小餘萬約¶
為分加入其限盈縮積為盈縮差¶
¶
　　赤道宿度¶
¶
¶
¶
¶
¶
¶
<pb:KR3f0007_WYG_007-25b>¶
<pb:KR3f0007_WYG_007-26a>¶
<pb:KR3f0007_WYG_007-26b>¶
<pb:KR3f0007_WYG_007-27a>¶
¶
¶
¶
¶
　　列宿相距度數歴代所測不同非微有動移則前人所¶
測或有未密漢唐宋用管窺止存大略元人始用二綫¶
遂及分焉今厯因之用為常數校天為密若考往古仍¶
依當時宿度命之其時無宿度者壹準前人宿度故竝¶
<pb:KR3f0007_WYG_007-27b>¶
載之以備考古所須惟推密率日躔無論古今竝依今¶
厯有分赤道宿度為準¶
¶
　　求冬至加時赤道日度¶
¶
　　置嵗定積命日為度來加往減七十八度八十分赤道¶
嵗差折半加躔周為厯率以除積度不盡來即所求往¶
反減厯率命起角宿初度筭外滿今赤道宿度去之至¶
不滿者即所求嵗前冬至加時赤道日度及分秒¶
¶
　　求四正加時赤道日度¶
¶
<pb:KR3f0007_WYG_007-28a>¶
　　置所求嵗前冬至加時赤道日度及分秒以象䇿累加¶
之滿赤道宿度去之各得四正定氣加時赤道日度及¶
分秒¶
¶
　　求四正後赤道宿積度¶
¶
　　置四正赤道宿全度以四正赤道日度及分秒減之餘¶
為距後度以赤道宿度累加之各得四正後赤道宿積度¶
及分秒¶
¶
　　黄赤道率¶
¶
<pb:KR3f0007_WYG_007-28b>¶
　　積度　度率　積度　度率　積差　差率¶
¶
¶
¶
¶
¶
¶
¶
<pb:KR3f0007_WYG_007-29a>¶
<pb:KR3f0007_WYG_007-29b>¶
<pb:KR3f0007_WYG_007-30a>¶
<pb:KR3f0007_WYG_007-30b>¶
<pb:KR3f0007_WYG_007-31a>¶
<pb:KR3f0007_WYG_007-31b>¶
<pb:KR3f0007_WYG_007-32a>¶
<pb:KR3f0007_WYG_007-32b>¶
<pb:KR3f0007_WYG_007-33a>¶
<pb:KR3f0007_WYG_007-33b>¶
<pb:KR3f0007_WYG_007-34a>¶
¶
¶
¶
¶
¶
¶
　　推變黄道宿度¶
¶
　　置四正後赤道宿積度以其赤道積度減之餘以黄道¶
<pb:KR3f0007_WYG_007-34b>¶
率乘之如赤道率而一所得以加黄道積度為二十八¶
宿黄道積度以前宿黄道積度減之為其宿黄道度及¶
分(其秒就近為分)¶
¶
　　黄道宿度¶
¶
¶
¶
¶
¶
　　右東方七宿七十七度四十一分¶
<pb:KR3f0007_WYG_007-35a>¶
¶
¶
¶
¶
　　右北方七宿九十四度八十六分¶
¶
¶
¶
¶
　　右西方七宿八十三度十九分¶
<pb:KR3f0007_WYG_007-35b>¶
¶
¶
¶
¶
　　右南方七宿百九度七十九分¶
¶
　　右黄道宿度依萬厯甲午年歲前冬至日躔所在筭定¶
以慿推步若上考已往下驗方來即據嵗差毎移一度¶
依術推變黄道各得當時宿度¶
¶
　　求冬至加時黄道日度¶
¶
<pb:KR3f0007_WYG_007-36a>¶
　　置所求嵗前冬至加時赤道日度及分秒以其赤道積¶
度減之餘以黄道率乘之如赤道率而一所得以加黄¶
道積度即所求嵗前冬至加時黄道日度及分秒¶
¶
　　求四正加時黄道日度¶
¶
　　置所求嵗定積與次年嵗定積相減餘命日為度及分¶
秒以赤道嵗差折半加之以黄道嵗差減之為定率四¶
約之為四正定象度置所求嵗前冬至加時黄道日度¶
及分秒以四正定象度累加之滿黄道宿度去之各得¶
<pb:KR3f0007_WYG_007-36b>¶
四正定氣加時黄道日度及分秒¶
¶
　　求四正晨前夜半黄道日度¶
¶
　　冬夏二至盈縮之端以恒為定春秋二分置恒氣日及¶
分秒以盈縮差命度為日盈減縮加之即四正定氣日¶
及分秒置日平行度萬通之以盈縮分盈初縮末加之縮¶
初盈末減之為其日行定度置四正小餘以其日行定¶
度乘之如平行度而一所得以減四正加時黄道日度¶
各得四正晨前夜半黄道日度及分秒¶
¶
<pb:KR3f0007_WYG_007-37a>¶
　　求每日晨前夜半黄道日度¶
¶
　　以四正定氣日距後正定氣日為相距日以四正晨前¶
夜半日度距後正晨前夜半日度為相距度累計相距¶
日之行定度與相距度相減餘如相距日而一為日差¶
相距度多為加相距度少為減加減四正毎日行度率¶
為毎日行定度累加四正晨前夜半日度滿黄道宿度¶
去之為每日晨前夜半黄道日度及分秒¶
¶
　　求每日子午二正黄道日度¶
¶
<pb:KR3f0007_WYG_007-37b>¶
　　置所求月經朔入厯以經朔小餘減之餘為經朔晨前¶
子正入厯累加一日為每日晨前子正入厯又以五十¶
刻加之為午正入厯命日為度各視其限求盈縮差盈¶
加縮減之為所求黄道定積度以嵗前冬至加時黄道¶
日度加而命之滿黄道宿度去之即每日子午黄道日¶
度及分秒(或以其日行定度折半加積前夜半黄道定積度亦得午中黄道定積度)¶
¶
　　求每日子午二正赤道日度¶
¶
　　視黄道定積度在象策已下為至後已上去之為分後¶
<pb:KR3f0007_WYG_007-38a>¶
再去之為至後復去之為分後内減黄道積度以赤道¶
率乘之如黄道率而一所得以加赤道積度及所去象¶
䇿以嵗前冬至加時赤道日度加而命之滿赤道宿度¶
去之即毎日子午赤道日度及分秒¶
¶
　　赤道黄道十二次宿度¶
¶
　　赤道娵訾之次初起危十二度二十六分八十七秒半¶
¶
　　降婁之次初起奎一度六十分六十二秒半¶
¶
　　大梁之次初起胃三度六十四分三十七秒半¶
¶
<pb:KR3f0007_WYG_007-38b>¶
　　實沈之次初起畢七度十八分十二秒半¶
¶
　　鶉首之次初起井九度六分八十七秒半¶
¶
　　鶉火之次初起柳四度空分六十二秒半¶
¶
　　鶉尾之次初起張十四度八十四分三十七秒半¶
¶
　　夀星之次初起軫九度二十八分十二秒半¶
¶
　　大火之次初起氐一度十一分八十七秒半¶
¶
　　析木之次初起尾三度十五分六十二秒半¶
¶
　　星紀之次初起斗四度九分三十七秒半¶
¶
<pb:KR3f0007_WYG_007-39a>¶
　　𤣥枵之次初起女二度十三分十二秒半¶
¶
　　黄道娵訾之次初起危十二度八十分三十一秒¶
¶
　　降婁之次初起奎一度七十三分六十七秒¶
¶
　　大梁之次初起胃三度七十分四十五秒¶
¶
　　實沈之次初起畢六度八十一分三十三秒¶
¶
　　鶉首之次初起井八度三十六分十一秒¶
¶
　　鶉火之次初起柳三度九十一分六十七秒¶
¶
　　鶉尾之次初起張十五度四十四分二十三秒¶
¶
<pb:KR3f0007_WYG_007-39b>¶
　　夀星之次初起軫十度六分四十二秒¶
¶
　　大火之次初起氐一度十三分三十九秒¶
¶
　　析木之次初起尾二度九十八分十八秒¶
¶
　　星紀之次初起斗三度七十七分九十六秒¶
¶
　　𤣥枵之次初起女二度八分八十四秒¶
¶
　　赤道有常黄道無定凡推辰次當以赤道為準隨日度¶
嵗差推變黄道右據萬厯甲午年嵗差所推已後臨時¶
推變¶
¶
<pb:KR3f0007_WYG_007-40a>¶
　　推變十二次宿度¶
¶
　　置赤道入次宿度及分秒以前宿赤道距後積度加之¶
滿象策去之為四正後赤道入次積度以其赤道積度¶
減之餘以黄道率乘之如赤道率而一所得以加黄道¶
積度為四正後黄道入次積度以前宿黄道距後積度¶
減之如不及減加象策以減之餘即所求黄道入赤道¶
十二次宿度及分秒¶
¶
　　求入十二次時刻¶
¶
<pb:KR3f0007_WYG_007-40b>¶
　　各置黄道入次宿度及分秒以其日晨前夜半黄道日¶
度及分秒減之餘以日平行度乘之為實以其日行定¶
度為法實如法而一所得依時刻法求之即入次時刻¶
¶
　　歩晷漏第五¶
¶
　　京師北極出地四十度太¶
¶
　　冬至中晷恒數丈五尺九寸六分¶
¶
　　夏至中晷恒數二尺三寸四分¶
¶
　　冬至晝夏至夜三十八刻¶
¶
<pb:KR3f0007_WYG_007-41a>¶
　　夏至晝冬至夜六十二刻(已上見元志)¶
¶
　　岳臺北極出地三十五度¶
¶
　　冬至中晷恒數丈二尺八寸三分¶
¶
　　夏至中晷恒數尺五寸七分¶
¶
　　冬至晝夏至夜四十刻¶
¶
　　夏至晝冬至夜六十刻(已上見宋志)¶
¶
　　黄道出入赤道内外度及半晝夜分¶
¶
<pb:KR3f0007_WYG_007-41b>¶
<pb:KR3f0007_WYG_007-42a>¶
<pb:KR3f0007_WYG_007-42b>¶
<pb:KR3f0007_WYG_007-43a>¶
<pb:KR3f0007_WYG_007-43b>¶
<pb:KR3f0007_WYG_007-44a>¶
<pb:KR3f0007_WYG_007-44b>¶
<pb:KR3f0007_WYG_007-45a>¶
<pb:KR3f0007_WYG_007-45b>¶
<pb:KR3f0007_WYG_007-46a>¶
<pb:KR3f0007_WYG_007-46b>¶
<pb:KR3f0007_WYG_007-47a>¶
¶
¶
¶
¶
¶
　　京師譬如北辰四方拱之晝夜漏刻宜為厯準至如岳¶
臺乃前代測景之處謂之地中故略載之以見隨處晷¶
漏不同¶
¶
<pb:KR3f0007_WYG_007-47b>¶
　　求毎日子正午正日躔黄道去極度¶
¶
　　置所求日晨前夜半黄道積度滿躔中去之在象策已¶
下為初限已上反減躔中餘為末限滿積度去之餘以¶
其段内外差乗之如律母而一為分用減内外度為出入¶
赤道内外度内減外加象策即所求日子正去極度及分¶
秒求午正去極度放此¶
¶
　　求毎日午正隨處日去地度¶
¶
　　置所求日午正日躔黄道去極度及分併其處北極出¶
<pb:KR3f0007_WYG_007-48a>¶
地度及分用減躔中餘即其處日去地度為弧半背(若弧¶
半背在象策已上反減躔中餘為弧半背則知景在表南)約量矢數與限二十九度¶
五分五十秒相減餘以六十一分七十七秒乘之律母¶
除之為加減差矢在限已上加已下減加減百八十七¶
度九十分為定差以矢與五十八度十一分相減餘以¶
定差乘之度如律母而一為分不滿退除為秒併入九¶
度為法復以矢與百一十六度二十二分相減相乘及¶
矢自乘相併為實開方所得進一位以法除之為弧半¶
<pb:KR3f0007_WYG_007-48b>¶
背即其處日去地度及分秒如不同更増損矢數筭之¶
以同為矢定數¶
¶
　　求毎日隨處中晷汎數¶
¶
　　置五十八度十一分減去所求矢定數餘用八因為實¶
復以矢與百一十六度二十二分相減相乘平方開之¶
為法除實命度為尺即其日其處中晷汎數¶
¶
　　求每日隨處中晷定數¶
¶
　　各於其處立八尺表毎日實測午晷真數而與筭術所¶
<pb:KR3f0007_WYG_007-49a>¶
求晷數相減餘名為地形差所測晷數多則為加少則¶
為減加減所筭晷數即其日其處中晷定數¶
¶
　　求二至加時真數¶
¶
　　取二至前後晷數近似者相減餘以律母乗之為實取¶
其次日晷數相減餘為法實如法而一為刻求冬至視¶
其前晷多則為減差少則為加差夏至反之摠計距日¶
刻數以差加減折半加五十刻為前距定日以其日筭¶
外命之即二至加時真數¶
¶
<pb:KR3f0007_WYG_007-49b>¶
　　求毎日半晝夜及日出入晨昏分¶
¶
　　置所求初末限滿積度去之餘以其段晝夜差乘之如¶
律母而一為分前多後少為減前少後多為加加減其¶
段半晝夜分為所求半晝夜分以半夜分便為日出分¶
用減百刻餘為日入分於日出分減二刻半餘為晨分¶
於日入分加二刻半則為昏分¶
¶
　　求晝夜刻及日出入時刻¶
¶
　　置其日半夜分二因之如律母而一所得為夜刻用減¶
<pb:KR3f0007_WYG_007-50a>¶
百刻餘為晝刻以日出入分依時刻法求之即得所求¶
時刻¶
¶
　　求更㸃所在時刻¶
¶
　　置其日晨分二因五約之為更率又五約之為㸃率各¶
以其率乘所求更㸃數用加其日昏分内減更㸃率滿¶
百刻去之不滿依時刻法求之即得所求時刻¶
¶
　　求昏後夜半中星¶
¶
　　置躔中度及分以其次日晨前夜半赤道日度及分秒¶
<pb:KR3f0007_WYG_007-50b>¶
加而命之即所求日昏後夜半中星積度及分秒¶
¶
　　求逐日昏曉中星¶
¶
　　置其次日晨分以躔周加一度乘之萬約為度昏減曉¶
加所求日昏後夜半中星積度即昏曉中星積度及分¶
秒¶
¶
　　求逐更逐㸃中星¶
¶
　　置昏後曉中星積度(不及則加躔周)以曉前昏中星積度減之¶
餘二十五而一所得為㸃差置昏中星積度命為一更¶
<pb:KR3f0007_WYG_007-51a>¶
一㸃以㸃差累加之滿赤道宿度去之即逐更逐㸃中¶
星宿度及分秒¶
¶
　　求九服所在漏刻¶
¶
　　各於所在以儀測驗或下水漏以定其處冬至或夏至¶
夜刻與五十刻相減餘為至差刻以所求日黄道出入¶
赤道内外度及分秒乘之二十三度九十分除之所得¶
内減外加五十刻即所求夜刻以減百刻餘為晝刻¶
其九服所在逐段晝夜差半晝夜分及日出入晨昏分¶
<pb:KR3f0007_WYG_007-51b>¶
更㸃中星等率竝準隨處晷漏脩短依術推之¶
¶
¶
¶
¶
¶
¶
¶
　　律厯融通巻一¶
¶
